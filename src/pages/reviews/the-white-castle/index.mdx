---
layout: /src/layouts/SinglePost.astro
type: "review"
date: "2024-01-29"
writer: Tia
title: "The White Castle"
description: "Ma che bel castello marcondirondirondello!"
designer:
  - Isra C.
  - Shei S.

publisher:
  - Devir

mechanisms:
  - Draft di azioni
  - Piazzamento dadi
  - Piazzamento lavoratori
  - Setup variabile

score: 9
weight: 3
player_count: 3
player_count_official: "1-4"
playing_time: 90min
playing_time_official: 80min

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 2
  - title: Longevità
    value: 4
  - title: Componenti
    value: 4
  - title: Portabilità
    value: 4

dungeondice_url: https://www.dungeondice.it/31788-the-white-castle.html
magicmerchant_url: https://magicmerchant.it/catalogue/the-white-castle-71210/
getyourfun_url: https://www.getyourfun.it/019711-the-white-castle-giochi-gestionali.html
lsgiochi_url: https://www.lsgiochi.it/product/11962593/the-white-castle
---

<Setting><p>
  Giappone, 1761: Provincia di Harima. Il Daimyo Sakai Tadazumi è uno dei più importanti consiglieri dello Shogunato
  Edo, e governa la regione del <strong>Castello di Himeji</strong>. È nei migliori interessi dei clan locali, quindi,
  entrare nelle grazie del clan Sakai. Per ottenere influenza devono inserire membri della propria famiglia a ogni
  livello della catena di comando del Castello Bianco, da ruoli politici a ranghi militari, fino ai più umili
  giardinieri che curano i minimi dettagli del parco del palazzo.
</p></Setting>

![The White Castle](./_game1.jpg)

<Rules><p>
  Una partita di The White Castle è divisa in <strong>3 round di gioco</strong>, durante i quali ogni giocatore svolge 3
  turni, <strong>per un totale di 9 turni</strong>.<br />
  Ogni turno, ogni giocatore <strong>sceglie un dado</strong> da uno degli estremi dei tre ponti (i dadi sono disposti in
  ordine crescente) e lo utilizza <strong>per svolgere un'azione</strong>. Le azioni disponibili, presenti sul tabellone
  e sulla plancia personale, sono riconoscibili dall'icona di una faccia del dado, rappresentante un numero: posizionando
  il dado su un’azione si guadagna o si paga denaro in base alla differenza di valore tra dado disegnato e dado collocato.{" "}
  <br />
  Le azioni sono molto varie e di diversa intensità: dalle semplici "ottieni risorse" a quelle più complesse, che
  permettono di spostare meeple dalla propria plancia al tabellone; queste azioni sono il vero gioco in quanto sono in
  grado di innescare combo su combo:
  <br />
  <ul>
    <li>      <strong>ponti</strong>: pagando riso, si posiziona un meeple giardiniere sulla riva sinistra o destra del ponte
      che preferiamo e si ottiene subito la relativa ricompensa;</li>
    <li>      <strong>castello</strong>: pagando soldi si posiziona un cortigiano all'entrata del castello, mentre pagando perle
      lo si fa salire di uno o di due piani. Una volta scelta la stanza, si prende la carta dalla plancia comune e la si
      posiziona su quella personale. Quella "vecchia" la si gira e la si mette nell'azione della lanterna;</li>
    <li>      <strong>campi</strong> di marte: pagando ferro, si posiziona un guerriero in uno dei campi.</li>
  </ul>
  Vi starete domandando perché valga la pena prendere un dado <strong>dalla sinistra di un ponte</strong> (e quindi con il
  valore minimo)… e mo ve lo dico! Prendendo il dado basso, probabilmente sarete obbligati a colmare la differenza con le
  vostre monete ma, una volta fatto ciò, attiverete l'azione "<strong>lanterna</strong>": via via che si esploreranno stanze
  del castello, questa azione diventerà sempre più forte, permettendo a un dado basso+lanterna di farvi guadagnare (oltre
  che a ottenere delle risorse e dei punti vittoria) molti più soldi di quanti potreste ottenerne prendendo un dado alto.{" "}
  <br />
  Oltre alle azioni presenti sul tabellone, ce ne sono tre (simili tra loro) sulle plance personali. Inizialmente queste
  azioni saranno deboli ma, a mano a mano che si gioca, si potenzieranno: infatti, svolgendone una si attiverà tutta la
  linea di icone (che prima erano nascoste dai meeple) e la parte corrispondente sulla carta a destra. <br />
  Dopo che tutti i giocatori avranno scelto 3 dadi, il round termina con ancora 3 dadi su alcuni ponti. <br />
  Nei primi 2 round, i ponti che hanno almeno un dado, <strong>abilitano i relativi giardinieri</strong> scatenando
  ancora combo! <br />
  Alla fine dell'ultimo, invece, si conteranno i punti, principalmente sulla base della posizione dei meeple.
</p></Rules>

![The White Castle](./_game2.jpg)

<Feedback><p>
  The White Castle mi è <strong>entrato subito nel cuore</strong> (e nello zaino, dato che è stato il primo gioco che ho
  provato e comprato allo Spiel di Essen!). I motivi sono presto detti:{" "}
  <strong>    le regole sono semplici, il peso è perfetto, la scatola è piccolissima, i materiali sono curati e il costo è
    irrisorio</strong>
  . <br />
  Il modo in cui gioco questo gioco è diverso rispetto agli altri: solitamente, si gioca pensando a come si può arrivare
  a svolgere una determinata azione a 2-3 turni di distanza, raccogliendo tutte le risorse e via dicendo; in The White
  Castle, invece, <strong>molte azioni devi farle "di sponda" per risparmiare tempo</strong>. Non devi capire come
  massimizzare la singola azione, bensì come ottimizzare il singolo turno, facendo in modo che la somma delle azioni in
  combo sia la migliore possibile. Ed è proprio questo il motivo per cui amo questo gioco. Questa caratteristica,
  ovviamente, lo porta anche a essere noioso da giocare se i giocatori al tavolo hanno livelli di padronanza diversi o
  anche se, semplicemente, uno l'ha già giocato mentre gli altri no: la differenza sarà abissale. <br />
  Vi piace <Link to="/reviews/tiletum/">Tiletum</Link>? E <Link to="/reviews/wingspan/">Wingspan</Link> ? <em>    Darwin's Journey</em>? Sì? Compratelo subito.
  <br />
  Io spero che questo titolo possa lanciare un messaggio al mondo ludico: si può vendere un gioco bellissimo a 30 euro che
  non occupa ¼ di cubo di kallax. E voi come la pensate sulle scatole piccole?
</p></Feedback>

![The White Castle](./_game3.jpg)
