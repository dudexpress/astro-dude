---
layout: /src/layouts/SinglePost.astro
type: "review"
date: "2022-06-02"
writer: Bruno
title: I Tiranni dell'Underdark
description: Nell'oscurità dell'Underdark, l'unica luce viene dal balenio di mazzi affilati come le lame di un assassino Drow.
designer:
  - Peter Lee
  - Rodney Thompson
  - Andrew Veen
publisher:
  - Gale force nine
mechanisms:
  - Deck building
  - Controllo territori
  - Setup variabile

score: 8
weight: 3
player_count: 4
player_count_official: "2-4"
playing_time: 90min
playing_time_official: 90min

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 3
  - title: Longevità
    value: 5
  - title: Componenti
    value: 2
  - title: Portabilità
    value: 3

sleeves:
  - amount: 340
    size: 63.5x88

dungeondice_url: https://www.dungeondice.it/25827-dungeons-dragons-i-tiranni-dell-underdark.html
getyourfun_url: https://www.getyourfun.it/04019-i-tiranni-dell-underdark-il-gioco-da-tavolo-giochi-gestionali.html
fantasia_url: https://fantasiastore.it/it/giochi-per-esperti/10273-i-tiranni-dellunderdark.html
blasone_url: https://www.blasoneshop.it/catalogo-gale-force-nine/i-tiranni-dell-underdark-278-1125
magicmerchant_url: https://magicmerchant.it/catalogue/dd-i-tiranni-dellunderdark-55731/
---

<Setting><p>
  Nell'Underdark, la fitta rete di caverne e grotte che si estende sotto Faerûn,
  le casate dei Drow, gli elfi oscuri, tramano per ottenere il controllo
  dell'intero reame. Astuti e malvagi come poche altre razze al mondo, potranno
  contare su stuoli di servitori crudeli tanto quanto loro, tra demoni, draghi,
  non-morti e aberrazioni.
  <br />
  Cosa sarà decisivo per lo scontro? Il controllo delle grandi città e
  guarnigioni? Il potere e i consigli del circolo interno di consiglieri? O
  forse i cadaveri dei caduti raccolti nelle sale dei trofei? Solo la fine del
  conflitto potrà dircelo…
</p></Setting>

![I Tiranni dell'Underdark](./_game1.jpg)

<Rules><p>
  Ogni giocatore impersona una casata Drow e dispone di un mazzo di 10 servitori
  (uguali per tutti) e di un esercito di 40 unità. La mappa dell'Underdark è
  divisa in città e luoghi collegati tra loro da diversi sentieri.
  <br />
  Scelti i 2 mazzi mercato da utilizzare (tra 6) e piazzate le unità neutrali e
  quelle dei giocatori sulla mappa, la partita può cominciare.
  <br />
  Si procede con una serie di round divisi in turni in cui i giocatori giocano
  le carte della propria mano e ne eseguono le rispettive azioni. Le carte
  iniziali permetteranno unicamente di acquistare altre carte (fornendo
  influenza, la valuta del gioco) o di schierare o uccidere unità in modo da
  controllare i luoghi e accumulare punti nella sala dei trofei; solo a mano a
  mano che si procederà nel gioco i mazzi dei giocatori diventeranno diversi
  l'uno dall'altro, con carte capaci di innescare potenti sinergie.
  <br />
  Quando un giocatore schiera la sua ultima unità o il mazzo mercato si
  esaurisce, la partita termina. I giocatori sommano i punti vittoria dei luoghi
  controllati, di quelli dominati, delle unità uccise, delle carte nel mazzo e
  nel circolo interno e dei PV guadagnati in altro modo. Chi ne avrà guadagnati
  di più sarà il dominatore dell'Underdark.
</p></Rules>

![I Tiranni dell'Underdark](./_game2.jpg)

<Feedback><p>
  I Tiranni dell'Underdark è un ottimo deckbuilding, appagante e dalla durata
  contenuta. In poco più di un'oretta, infatti, avrete la soddisfazione di far
  crescere e potenziare il vostro mazzo, volgendolo verso questa o quella
  strategia. Essenzialmente, le vie per la vittoria sono due: promuovere le
  carte nel circolo interno, rimuovendole quindi dal mazzo ma garantendosi più
  punti (ogni carta ha due valori in punti: uno base e uno se promossa), o
  puntare a schierare ed eliminare unità, ottenendo così il controllo delle
  città, che generano punti ogni turno, e degli altri luoghi, che se controllati
  interamente garantiranno molti punti a fine partita.
  <br />
  La cosa interessante è però la varietà con cui si attueranno queste strategie.
  L'interazione con gli altri giocatori, l'uscita casuale delle carte mercato e
  la scelta stessa dei 2 mazzi in gioco costringeranno a continue scelte su come
  ottimizzare il mazzo o come volgere al meglio la situazione militare sulla
  mappa, rendendo il gioco sempre interessante e teso. Un plauso particolare va
  poi fatto ai 6 mazzi mercato che, grazie alle combinazioni che creeranno,
  garantiranno partite sempre varie e diverse, in quanto ogni fazione
  rappresentata ha un modo diverso di approcciarsi al gioco. <br />
  Dal punto di vista dei materiali, a parte le belle illustrazioni delle carte, il
  gioco non eccelle, con i piccoli segnalini di cartone per le unità e una plancia
  che, prendendo alla lettera la sua ambientazione, risulta molto scura. Tuttavia,
  ai fini di gioco, poco importa avere un segnalino o una miniatura extralusso, soprattutto
  in un deckbuilding ben fatto come questo.
  <br />
  Un ultimo accenno al banner “D&amp;D” stampato sulla scatola: oltre ai nomi di
  luoghi, fazioni e creature, alcune carte hanno nomi propri e rappresentano personaggi
  noti dell'Underdark, ma al di là di questo l'ambientazione di “Dongioni e Dragoni”
  si sente poco, quindi se ne valutavate l'acquisto sperando in un bel gioco d'avventura
  con le vostre amate classi e creature sotterranee, vi conviene guardare ad altro.
</p></Feedback>

