---
layout: /src/layouts/SinglePost.astro
type: "review"
date: "2024-06-21"
writer: Dadi-Daddy
title: "Wingspan Fan Art Pack"
description: "Sempre più uccelli… ma sempre meno nuovi!"
designer:
  - Elizabeth Hargrave

publisher:
  - Stonemaier Games
  - Ghenos Games

mechanisms:
  - Dadi
  - Contratti
  - Punti azione
  - Bonus di fine partita
  - Gestione mano

score: 6
weight: 3
player_count: 4
player_count_official: "2-5"
playing_time: 50min
playing_time_official: 40-70min

sidebar_votes:
  - title: Necessità
    value: 1
  - title: Complessità
    value: 2
  - title: Preparazione
    value: 1
  - title: Longevità
    value: 3
  - title: Componenti
    value: 5
  - title: Portabilità
    value: 4

dungeondice_url: https://www.dungeondice.it/32357-wingspan-fan-art-pack.html?gad_source=1&gclid=CjwKCAjwps-zBhAiEiwALwsVYaRWCnQzSZtyRp7Gp0-AF-vYrkxPKx-byB7a9i81FyPLPiZTILlRKBoC47MQAvD_BwE
fantasia_url: https://fantasiastore.it/it/giochi-semplici-e-family-games/67034-wingspan-fan-art-pack-upgrade.html
---

<OriginalReviewLink slug="wingspan" />

<Panoramic><p>
  Questo pacco contiene <strong>255 carte uccello</strong> di Wingspan, <strong>nessuna delle quali inedita</strong> (appartengono al <em>base</em>, nonché alle <em>espansioni</em> di <em>Europa</em>, <em>Oceania</em> e <em>Asia</em>). La <strong>novità</strong> rispetto al contenuto già in circolazione è data dalla variazione dell’<strong>artwork</strong>: fan provenienti da tutto il mondo ludico hanno partecipato alla creazione delle <strong>nuove illustrazioni</strong>, che a volte ridisegnano del tutto e altre volte riproducono con <strong>tecniche diverse</strong> dagli originali alcuni tra gli uccelli <strong>più iconici</strong> rappresentati in questo gioco. Troverete pertanto la variante acquerellata, quella a matita, quella digitalizzata, quella ricamata o all’uncinetto, perfino quella “ludica”.<br />
</p></Panoramic>


![Wingspan Fan Art Pack](./_game1.jpg)

<Feedback><p>
  Gli amanti di Wingspan apprezzeranno questo <strong>pacco celebrativo</strong> di <strong>uno dei titoli più giocati al mondo</strong> degli ultimi anni. Una <strong>galleria spettacolare di illustrazioni</strong>, in molti casi stilisticamente peculiari, spesso molto** più colorate, vivaci, perfino gradevoli** di quelle originali: se scorrendo queste ultime si aveva già l’impressione di spulciare un’<strong>enciclopedia ornitologica</strong> (cromaticamente e strutturalmente uniforme), le carte dei fan portano in vita molte delle creature raffigurate, occupandole in attività di varia natura. <strong>Sostituire le carte originali</strong> sarà spesso una tentazione forte, anche a costo di perdere uniformità grafica rispetto al resto della collezione. Gli autori delle nuove illustrazioni saranno orgogliosi di aver partecipato a un progetto del genere e gli appassionati vorranno di certo avere un <strong>pezzo da collezione</strong> come questo pack; tuttavia, <strong>non necessariamente tutti i giocatori di Wingspan dovranno possederlo</strong>. Se siete desiderosi di <strong>approfondire alcune meccaniche</strong> appartenenti a espansioni che non avete, senza acquistarle, con questo pack avete la possibilità di farlo, anche se non ci sarà il regolamento a supportare eventuali vostri dubbi e anche se non tutte le meccaniche saranno concretamente rappresentate (ad esempio, non potrete sperimentare il funzionamento del nettare, che comunque non è strettamente necessario). Nel caso in cui, invece, questo per voi non fosse uno scopo da perseguire o non foste collezionisti, non consiglio l’acquisto del Fan Art Pack. È vero che a volte la forma è sostanza e che gli <strong>add-on</strong> amplificano il piacere stesso del gioco, ma in questo caso il piacere appartiene principalmente agli editori e agli artisti, che hanno avuto l’opportunità di consacrare (e consacrarsi) con un <strong>artefatto eccellente</strong> di cui, per quanto <strong>esteticamente gradevole e apprezzabile</strong>, <strong>non si sentiva “ludicamente” alcun bisogno</strong>.<br />
Un’ultima nota sullo stoccaggio delle carte: se volete <strong>imbustarle</strong>, la confezione (per quanto integralmente amica dell’ambiente) non sarà per nulla sufficiente…<br />
</p></Feedback>

![Wingspan Fan Art Pack](./_game2.jpg)



