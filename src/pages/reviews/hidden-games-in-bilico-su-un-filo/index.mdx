---
layout: /src/layouts/SinglePost.astro
type: "review"
date: "2024-03-26"
writer: Tia
title: "Hidden Games – In bilico su un filo"
description: "E' arrivato il circo in città!"
designer:
  - Hidden games

publisher:
  - Hidden games

mechanisms:
  - Investigativo
  - Deduzione
  - Cooperativo

score: 7
weight: 1
player_count: 2
player_count_official: "1-6"
playing_time: 179min
playing_time_official: 90-180min

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 1
  - title: Longevità
    value: 1
  - title: Componenti
    value: 1
  - title: Portabilità
    value: 4

dungeondice_url: https://www.dungeondice.it/30157-hidden-games-in-bilico-su-un-filo.html
magicmerchant_url: https://magicmerchant.it/catalogue/hidden-games-in-bilico-su-un-filo-65406/
getyourfun_url: https://www.getyourfun.it/018918-hidden-games-in-bilico-su-un-filo-giochi-di-investigazione.html
fantasia_url: https://fantasiastore.it/it/cooperativi/21442-hidden-games-in-bilico-su-un-filo.html
mse_url: https://www.msedizioni.it/prodotto/hidden-games-in-bilico-su-un-filo/
---

<Setting><p>
  Il Circo Monelli è arrivato in città.<br />
  Inizia lo spettacolo e si esibiscono gli artisti.<br />
  È il turno di <strong>Felicia</strong>, la funambola, famosa per non utilizzare mai protezioni durante i suoi spettacoli.<br />
  Salta la luce ed è improvvisamente buio.<br />
  Silenzio.<br />
  Torna la luce.<br />
  Felicia è a terra.<br />
  È morta?<br />
  <strong>È stata una disgrazia oppure c'è sotto lo zampino di qualcuno?</strong>
</p></Setting>

![Hidden Games – In bilico su un filo](./_game1.jpg)

<Rules><p>
  Come succedeva per il fratellino <Link to="/reviews/hidden-games-veleno-verde/">Veleno verde</Link>, anche in questo caso siamo davanti a una "<strong>busta</strong>" e, anche qui, una volta aperta avremo a disposizione tantissimo materiale sin da subito, a tal punto che un tavolo vi starà stretto. <br />
  Il primo oggetto sul quale metteremo gli occhi sarà la <strong>lettera dell'assicuratore</strong>, che ci chiederà di investigare per capire come è avvenuto il fatto, per determinare se la polizza deve rispondere o meno. L'assicuratore ci consegnerà screenshot di chat, articoli di giornale, foto e molto, molto altro. Inoltre, attraverso l'uso di un telefono, visiteremo siti web, interrogheremo database della polizia e, soprattutto, chatteremo direttamente con l'assicuratore dubbioso.<br />
  Una volta che saremo in grado di unire tutti i puntini, di utilizzare tutti gli elementi presenti nella busta e di <strong>rispondere a tutte le domande che farà l'assicuratore</strong>, saremo pronti a dare la soluzione. <br />
  Cosa è successo davvero a Felicia?
</p></Rules>

![Hidden Games – In bilico su un filo](./_game2.jpg)

<Feedback><p>
  Ho completamente riempito un tavolo da sagra in un post grigliata con fogli, foglietti, foto, ricevute, volantini e blabla: non sapevo da che parte iniziare a muovermi. Se avete letto la mia recensione di <Link to="/reviews/in-giallo-delitti-di-una-vita/">In Giallo</Link>, saprete che a risolvere investigativi <strong>faccio schifo</strong>… ma sto imparando! <br />
  Ecco, immaginatemi a dover collegare <em>ottocentomila </em>documenti quando per andare da A a B faccio voli pindarici. E invece no. Mi sono trovato molto più a mio agio. Avendo tante prove, tanti indizi, potete mettere dei paletti chiari, limpidi, fissi. Stanno lì e non si muovono. Non c'è fantasia, ci sono dati! Che belli i dati! <br />
  Tralasciando questo mio flusso di coscienza, <strong>il gioco mi ha divertito molto</strong>, l'ho giocato con gente abbastanza estranea ai giochi da tavolo (aka ragazza, mamma e sorella, tutte appassionate di true crime) e devo dire che gira. <br />
  Loro sono state fondamentali a sbrogliare l'intreccio della storia: chi sono i personaggi, che cosa hanno fatto, dove erano, se avevano un alibi o, piuttosto, una motivazione (grazie ancora!). <strong>È stato un lavoro di squadra davvero divertente, ma non banale, che ci ha tenuto al tavolo 3 ore belle e buone</strong> (sarà perché siamo scarsi o sarà perché la grigliata si faceva sentire…).<br />
  L'unica cosa che mi ha lasciato un po' perplesso è un "click" della trama, una motivazione non data, una spiegazione dettata dalla "casualità"… per me che sto imparando a fare investigativi non aveva senso di esistere… e ci sono rimasto un po' male. In ogni caso, l'esperienza non è stata stravolta da questo particolare! <br />
  Invece, <strong>la cosa che mi ha convinto più di tutto sono i componenti</strong>: diversi tipi di carta, formati di fogli e metodi di stampa diversi per permetterti di entrare ancora di più nell'ambientazione. Al secondo posto c'è la voglia di sorprendere: ora non voglio entrare troppo nei dettagli per non fare spoiler, ma sappiate che delle semplici scelte di design vi porteranno davvero a farvi sentire di essere voi gli investigatori! <br />
  Ma quindi, ‘sta Felicia… che è successo?
</p></Feedback>

![Hidden Games – In bilico su un filo](./_game3.jpg)
