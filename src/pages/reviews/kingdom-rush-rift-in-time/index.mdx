---
layout: /src/layouts/SinglePost.astro
type: review
date: "2024-04-12"
writer: Fora
title: "Kingdom Rush - Rift in Time"
description: "For honor and glory!"
designer:
  - Alara Cameron
  - Helana Hope
  - Sen-Foong Lim
publisher:
  - Lucky Duck Games
mechanisms:
  - Cooperativo
  - Mappa modulare
  - Costruzione pattern
  - Piazzamento tessere

score: 8
playing_time: 60min
playing_time_official: 45-90min
weight: 3
player_count: 2
player_count_official: "1-4"

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 3
  - title: Longevità
    value: 4
  - title: Componenti
    value: 5
  - title: Portabilità
    value: 1
---

<Setting><p>
  In un mondo in cui lo spazio-tempo è stato lacerato e potenti creature stanno arrivando da altre epoche, sta a voi, gli eroi del regno, cercare di fermare le ondate nemiche e di chiudere i portali. <br/> Riuscirete a proteggere i vostri cari e a comandare le vostre truppe o soccomberete alle forze nemiche?
</p></Setting>

![Kingdom Rush Rift in Time](./_game1.jpg)

<Rules><p>
  In <em>Kingdom Rush: Rift in Time</em> i giocatori hanno due principali componenti da tenere sotto controllo: il proprio eroe e le torri in loro dotazione. <br/> Durante il round i giocatori, simultaneamente, dovranno decidere come posizionare il proprio eroe e queste torri per coprire tutti gli spazi sulle tessere nemiche. Sì, avete letto bene: le orde nemiche sono rappresentate con delle tessere contenenti degli avversari, da coprire letteralmente con il vostro eroe, con le vostre abilità speciali o con i proiettili lanciati dalle torri: il tutto (salvo la miniatura del vostro eroe che è un solido 2x2 di plastica) ha le forme più disparate! <br/>
  I buoni, in questo gioco, infatti, “sparano” dei polimini di varia dimensione con lo scopo di coprire gli avversari! Ogni orda nemica coperta darà un cristallo, con i cristalli si potranno comprare torri sempre più potenti, e così via, fino a quando, di solito, l’ultimo portale del round viene chiuso o il regno soccombe sotto i colpi delle forze nemiche.
</p></Rules>

![Kingdom Rush Rift in Time](./_game2.jpg)

<Feedback><p>
  Kingdom Rush è un mondo che viene da lontano, da un gioco per smartphone prodotto dalla Ironhide Game Studio: la <Link to="/publishers/lucky-duck-games">Lucky Duck Games</Link> ha fatto una delle migliori trasposizioni di un videogioco in un gioco da tavolo al momento, a mio parere. Ha i suoi difetti? Certamente. Come <Link to="/mechanism/cooperativo">Cooperativo</Link> soffre decisamente della sindrome dell’Alpha Player (il giocatore antipatico che può comandare dall’inizio alla fine il tavolo) e di un setup e de-setup lunghi, a causa dei molti pezzi in movimento. Inoltre, le carte Portali (l’obiettivo di uno scenario la maggior parte delle volte) hanno delle regole bizzarre e decisamente punitive, tra cui quella di distruggere le vostre costose torri, che sembrano essere state rese complicate senza un motivo vero. L’esistenza dei portali è una scelta puramente del gioco da tavolo, in quanto nella versione per smartphone lo scenario finirà molto più linearmente alla fine di tutte le orde dei nemici!<br/>
Una meccanica decisamente interessante riguarda il fatto che per potenziare le torri, fonte principali dei danni a forma di polimini in questo gioco, bisognerà rinunciare ad una propria torre e passarla ad un altro giocatore, che la userà potenziata dal round successivo! <br/>
Un gioco che ogni amante dei cooperativi dovrebbe avere l’occasione di provare e, per quanto sia limitato a 10 scenari nella sua versione base, non pecca certo di rigiocabilità. E poi… completare le sfide più difficili vi darà parecchio filo da torcere!
</p></Feedback>

![Kingdom Rush Rift in Time](./_game3.jpg)
