---
layout: /src/layouts/SinglePost.astro
type: "review"
date: "2025-03-19"
writer: Fora
title: "Heroes of Timeline"
description: "Blob is a lie"
designer: 
  - Oleh Shyianovskyi
publisher: 
  - Heroes of Timeline Ltd
mechanisms:
  - Movimento a Griglia
  - Punti azione
  - Zero fortuna


score: 8
playing_time: 30min
playing_time_official: 20-40min
weight: 2
player_count: 2
player_count_official: "2"

sidebar_votes:
  - title: Complessità
    value: 3
  - title: Preparazione
    value: 1
  - title: Fortuna
    value: 0
  - title: Longevità
    value: 4
  - title: Componenti
    value: 3
  - title: Portabilità
    value: 3

---

<Setting><p>
Björn osserva gli scontri a distanza. Chi vincerà? Ancora non è chiaro. Ha già punito entrambe le squadre per i loro comportamenti, ma ora… Erano partiti in tanti: ora è uno contro uno. Chissà come sarà il prossimo scontro. Quel Blob sembra promettente…
</p></Setting>

![Heroes of Timeline](./_game1.jpg)

<Rules><p>
Una mappa esagonale, un team di eroi, dei muri di plastica, dei pezzi di armatura da inserire nelle basi del proprio team e cinque turni. Di base, questo è heroes of Timeline. Andiamo però con ordine. <br/>
Innanzitutto, i giocatori dovranno posizionare dei muri per la mappa. Due per le tre sezioni di mappa disponibili ad ogni giocatore. I muri, di fatto, sono una protezione dagli attacchi a distanza che quasi ogni eroe ha a disposizione. Poi bisognerà disporre i propri eroi in due zone ai capi opposti della mappa. Tempo di iniziare. Ogni round continuerà fino a che tutti gli eroi di ogni team non si saranno attivati e, alla fine, verrà stabilito un giocatore vincitore del round che guadagnerà un punto e il perdente otterrà una penalità. A fine partita, cioè dei 5 turni, chi ha più punti vince. Il tutto può terminare prima se un giocatore elimina tutti gli eroi avversari! <br/> 
L’attivazione di ogni eroe è molto semplice ed è veicolata dalle sue caratteristiche presenti su una carta riepilogo. Si muove di un numero massimo di esagoni stabiliti dal suo movimento, si gira verso una direzione e colpisce con un attacco a distanza con un raggio di azione, anch’esso indicato. Inoltre, se con i punti movimento a disposizione dell’eroe avresti raggiunto un eroe nemico hai a disposizione un attacco da mischia. Tutti gli attacchi poi dovranno interagire con un’eventuale armatura del bersaglio, che, a seconda della qualità base o avanzata, sarà in grado di difendere da più colpi a distanza ,degradandosi, o dall’attacco da mischia. Inoltre, se per caso un giocatore ha a disposizione meno eroi dell’avversario per compensare la mancanza, potrà avere accesso a una o più reazioni per alcuni dei propri eroi, permettendo agli stessi di effettuare un mini turno.
</p></Rules>

![Heroes of Timeline](./_game2.jpg)


<Feedback><p>
Heroes of Timeline è un gioco che si propone come gioco a Fortuna zero, in cui solo la strategia la fa da padrona. È così? Effettivamente sì. Sin dal setup una piccola azione può, in retrospettiva, averti reso la partita un <strong>inferno</strong>. Quell’innocuo movimento, quell’innocuo attacco, quella innocua armatura… <br/>
Beh tutto conta! <br/>
Un gioco che ci ripaga per le partite ripetute, come ci ripaga conoscere le caratteristiche di ogni fazione. Ogni singolo eroe, ogni avversario, ogni configurazione di muri e capire se una fazione è bilanciata o no può essere terribile. Una fazione è davvero debole? Davvero forte? <strong>Impara </strong>. <br/>
Ne vale la pena però? In un mondo in cui più di mille giochi si "materializzano" ogni anno, vale la pena imparare proprio questo? Non sempre chiaro, un po’ strizzacervello e un po’ strano? <br/>
Sì probabilmente e ve lo dice un giocatore terribilmente scarso a Heroes of Timeline. Un giocatore che è una frana a scacchi e a malincuore ammette che è stato salvato da un tiro di dadi più di una volta in moltissimi giochi. 
</p></Feedback>

![Heroes of Timeline](./_game3.jpg)


