---
layout: /src/layouts/SinglePost.astro
type: "review"
date: "2023-05-08"
writer: Eris.in.Boardgameland
title: "Gasha"
description: "Metti la monetina e spera nella carta fortunata!!"
designer:
  - Jason Levine

publisher:
  - Studio Supernova

mechanisms:
  - Collezione set

score: 7
weight: 1
player_count: 2
player_count_official: "2-6"
playing_time: 30min
playing_time_official: 20min

sidebar_votes:
  - title: Complessità
    value: 1
  - title: Preparazione
    value: 2

  - title: Fortuna
    value: 3

  - title: Longevità
    value: 4
  - title: Componenti
    value: 4
  - title: Portabilità
    value: 4

dungeondice_url: https://www.dungeondice.it/29036-gasha.html
getyourfun_url: https://www.getyourfun.it/010610-gasha-giochi-di-carte.html
fantasia_url: https://fantasiastore.it/it/party-games/17676-gasha.html
blasone_url: https://www.blasoneshop.it/catalogo-studio-supernova/gasha-91-2719
---

<Setting><p>
  Hai presente cosa sono i Gashapong? Quelle macchinette famosissime in
  Giappone con le quali puoi vincere pupazzetti colorati inserendo una monetina?
  Ecco questo gioco vuole esattamente ricreare quella sensazione di attesa e
  speranza (e ci riesce benissimo!).
  <br />
  Ogni elemento del gioco urla Giappone, cosa che lo renderà estremamente
  appetibile per gli appassionati.

</p></Setting>

![Gasha](./_game1.jpg)

<Rules><p>
  Una volta effettuato il set up, i giocatori avranno due azioni tra cui
  scegliere:
  <br />
  · Pescare due Carte Gasha da un singolo mazzo o da due mazzi diversi. 
  <br />
  Se uno dei mazzi finisce, ridistribuire le carte rimanenti per crearne uno
  nuovo e, se non ci sono abbastanza carte per creare 4 mazzi, rimescolare gli
  scarti per formare nuovi mazzi, mantenendo in cima quelle che non erano ancora
  state pescate.
  <br />
  
  <br />
  · Scambiare Carte Gasha con una Carta Premio pagando la richiesta su di essa.
  Il giocatore dovrà tenere la carta appena presa davanti a sé e girare una
  nuova Carta Premio. Ci dovranno essere sempre 4 Carte Premio visibili.
  <br />
  Tramite le Carte Premio si possono poi ottenere Segnalini Bonus; su alcune di
  esse, infatti, sono disegnati dei biglietti della lotteria con una sola metà
  colorata: quando si ottengono 2 Carte Premio che contengono mezzo Biglietto
  ciascuna, esse formano un biglietto intero, si potrà scegliere un Segnalino
  Bonus, rivelarlo e posizionalo sopra le due carte 
  <br />
  NB: Se entrambe le metà biglietto usate sono dello stesso colore, il giocatore
  può pescare anche una Carta Gasha oltre al segnalino Bonus.
  <br />
  
  <br />
  I Segnalini Bonus hanno tre diverse abilità:
  <br />
  · Svolgere un altro turno! 
  <br />
  · 2 Gasha Jolly da spendere per completare collezioni future.
  <br />
  · 3 punti vittoria
  <br />
  Una volta compiuta l’azione, il giocatore gira il segnalino per mostrare che è
  stato speso.
  <br />
  
  <br />
  La partita finisce quando una di queste condizioni viene raggiunta:
  <br />
  · L'ultimo segnalino Bonus viene reclamato.
  <br />
  · Il mazzo di carte Premio è vuoto.
  <br />
  · Mon si possono ricreare 4 mazzi Gasha (caso raro).
  <br />
  Dal momento in cui viene raggiunta una di queste condizioni, ogni giocatore
  gioca ancora un turno: poi la partita finisce e si passa al calcolo del
  punteggio.

</p></Rules>

![Gasha](./_game2.jpg)

<Feedback><p>
  Gli elementi che rendono questo gioco gradevole sono diversi: la
  semplicità di tutti i suoi aspetti è sicuramente la sua caratteristica
  principale e indubbiamente anche il suo punto di forza; il set up e le regole,
  inoltre, sono immediati e lo rendono perfetto per essere un filler da avere in
  ogni “libreria”. 
  <br />
  Non trascurabile è poi il richiamo alla cultura giapponese con i suoi elementi
  tipici come il Gundam, il sushi e il gatto a nove code raffigurati nei loro
  colori sgargianti che catturano e appagano subito l’occhio del
  giocatore.
  <br />
  È perfettamente adatto anche ai più piccoli, sia per i disegni molto belli,
  sia perché la creazione delle combo richieste con le Carte Gasha è davvero
  immediata. Mi ha sorpreso la sua scalabilità: ottima dai 2 ai 4 giocatori;
  funziona bene anche in 5, ma risulta leggermente più lento, nonostante il
  turno sia di per sé molto veloce.
  <br />

</p></Feedback>
