---
layout: /src/layouts/SinglePost.astro
type: "review"
date: "2022-09-22"
writer: Tia
title: "Il lupo del Maine"
description: "Sembro innocuo, ma so come farmi temere."
designer:
  - Maurizio De Angelis
publisher:
  - Little Rocket Games
mechanisms:
  - Libro-gioco

score: 7
weight: 2
player_count: 1
player_count_official: "1"
playing_time: 120min
playing_time_official: "60-180min"

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 2
  - title: Longevità
    value: 1
  - title: Componenti
    value: 3
  - title: Portabilità
    value: 5

dungeondice_url: https://www.dungeondice.it/27518-il-lupo-del-maine.html
fantasia_url: https://fantasiastore.it/it/altri-librigame/15121-il-lupo-del-maine.html
blasone_url: https://www.blasoneshop.it/catalogo-little-rocket-games/il-lupo-del-maine-259-2064
---

<Setting><p>
  “Mi chiamo Simon.
  <br />
  Sono gracile e un po' testardo, almeno è così che gli altri mi considerano. Ma
  la verità è che un fuoco mi pulsa in testa da quando TU non ti sei fatto più
  vivo. Da quel momento il fuoco non mi ha più abbandonato: per calmarlo, devo
  uccidere. Come? Odio gli uomini che trattano male le donne. Allora io tratto
  male loro.
  <br />
  Sembro calmo, ma sono pieno di desideri oscuri. Sembro innocuo, ma so come
  farmi temere. Sembro un ragazzo, ma in realtà sono… Il lupo del Maine.”
</p></Setting>

![Il lupo del Maine](./_game1.jpg)

<Rules><p>
  Simon vi permetterà di leggere il suo <strong>diario</strong> dove ha annotato
  tutti i pensieri e le azioni che lo hanno portato a commettere questi omicidi.
  <br />
  Il vostro scopo sarà quello di addentrarvi nella mente del{" "}
  <strong>serial killer</strong>, capire il suo <strong>modus operandi</strong>{" "}
  e utilizzarlo per fargli raggiungere l'obiettivo.
  <br />
  Ma andiamo con calma: dopo aver letto il primo paragrafo, prenderete la prima
  decisione e via via così fino al finale, commettendo quei famosi{" "}
  <strong>tre omicidi</strong>. In realtà, ci sono molti finali, uno solo dei
  quali è "positivo". Positivo per Simon… un po' meno per le vittime.
  <br />
  Nel libro sono presenti <strong>160 paragrafi</strong>, uno dei quali è
  l'epilogo, ovvero un racconto che spiega cosa ha portato Simon ad
  intraprendere questa strada e capace di far capire ancora meglio la sua
  figura. Leggere l'epilogo, però, non sarà facile: nel corso di tutto il
  racconto saranno presenti delle <strong>parole in corsivo</strong> che, se
  interpretate nel modo corretto, vi daranno accesso al paragrafo dove potrete
  trovarlo.
</p></Rules>

![Il lupo del Maine](./_game2.jpg)

<Feedback><p>
  Sono tutt'ora combattuto su cosa disturbi più di questo libro game: la dose di
  oscurità che provi mentre ti addentri nella <strong>mente di Simon</strong> o
  il fatto che chi ha partorito questo libro è lo stesso autore di{" "}
  <Link to="/reviews/chicken-crimes-il-mistero-del-dom-gallignon/">
    Chicken crimes
  </Link>
  .
  <br />
  L'esperienza di gioco è <strong>molto forte</strong>, <strong>cruda</strong>, assolutamente
  per un <strong>pubblico adulto</strong> e <strong>    poco impressionabile</strong>: vi troverete a parteggiare per un serial killer, augurandogli di riuscire
  nel suo intento di commettere tre omicidi, davvero tetri e impressionanti. Riuscire
  in questo intento al primo colpo è pressoché impossibile… e se ci riuscite non
  voglio conoscervi… davvero, avrei paura per la mia stessa vita. Se invece siete
  delle persone senza i disturbi mentali di Simon, vi consiglio di "salvare" dopo
  ogni omicidio, segnandovi il numero di capitolo dove siete arrivati, per poter
  ricominciare da lì invece che dal paragrafo 1.
  <br />
  Peccato che non sia presente uno spazio dove prendere appunti (per annotare le
  sopracitate parole in corsivo): come tutti sappiamo, procurarci un foglio di carta,
  quando serve, è una missione impossibile.
  <br />
  Da un punto di vista narrativo, invece, il racconto mi è piaciuto molto, anche
  se avrei voluto poter approfondire la conoscenza e i pensieri di alcuni personaggi,
  a costo di renderlo eccessivamente prolisso. <br />
  Inoltre, le <strong>dimensioni tascabili</strong> dell'opera e la mancanza di
  ulteriori elementi oltre al libro stesso, lo rendono perfetto per essere letto
  anche durante gli spostamenti da pendolari. Le <strong>immagini</strong> a
  tutta pagina, inoltre, sono davvero <strong>spettacolari</strong>. <br />
  Considerato tutto questo e quanto sia stato capace di smuovermi, l'unica cosa che
  posso davvero consigliarvi è la sua lettura.
</p></Feedback>

