---
layout: /src/layouts/SinglePost.astro
type: "review"
date: "2023-09-19"
writer: Tia
title: "Bonsai"
description: "Per fare un albero, ci vuole il legno!"
designer:
  - Rosaria Battiato
  - Massimo Borzì
  - Martino Chiacchiera

publisher:
  - dV Giochi

mechanisms:
  - Piazzamento tessere
  - Drafting aperto
  - Solitario

score: 8
weight: 2
player_count: 3
player_count_official: "1-4"
playing_time: 30min
playing_time_official: 40min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 3
  - title: Longevità
    value: 3
  - title: Componenti
    value: 4
  - title: Portabilità
    value: 4

dungeondice_url: https://www.dungeondice.it/30905-bonsai.html
magicmerchant_url: https://magicmerchant.it/catalogue/bonsai-68263/
getyourfun_url: https://www.getyourfun.it/019610-bonsai-giochi-gestionali.html
fantasia_url: https://fantasiastore.it/it/giochi-semplici-e-family-games/23492-bonsai.html
blasone_url: https://www.blasoneshop.it/catalogo-dv-giochi/bonsai-102-4039
lsgiochi_url: https://www.lsgiochi.it/product/11430610/bonsai-preordine-day-one-6-ottobre-2023
---

<Setting><p>
  Il termine giapponese "bonsai" significa "coltivare in un vassoio".
  <br />
  Un bonsai è un'opera d'arte vivente, una pianta perfetta in miniatura,
  identica in tutto e per tutto al suo simile a grandezza naturale, ma decine di
  volte più piccola. Un bonsai è un microcosmo che contiene al suo interno,
  immutato in tutto tranne che nelle dimensioni, il mistero dell'universo.
</p></Setting>

![Bonsai](./_game1.jpg)

<Rules><p>
  Lo scopo di bonsai è quello di fare in modo che il nostro alberello sia il più
  redditizio (in termini di punti vittoria) di quello di tutti gli avversari al
  tavolo.
  <br />
  Per farlo andremo, turno dopo turno, a <strong>meditare</strong>, ovvero a
  scegliere delle carte da un mercatino oppure, quando sarà il momento, a{" "}
  <strong>coltivare</strong>, ossia a far crescere il nostro bonsai tramite le
  tessere.
  <br />
  Ci sono <strong>4 tipologie di tessera bonsai</strong>: il legno, le foglie, i
  fiori e i frutti, ognuno con le sue regole di piazzamento. Il legno e le
  foglie devono stare vicini al legno, i fiori crescono attaccati alle foglie e
  i frutti si posano tra almeno due foglie.
  <br />
  La nostra plancia, inizialmente, è composta da un semplice vaso da cui spunta
  un tronchetto (che crescerà e diventerà il nostro alberello) e, sotto di
  questo, da una <strong>tessera seishi</strong> (ndr: l'arte di dar forma e di
  coltivare un bonsai) che definirà i nostri limiti nella meditazione e nella
  coltivazione. Il primo limite ci obbligherà a{" "}
  <strong>non avere più di 5 tessere bonsai nella nostra riserva</strong>,
  mentre il secondo a posizionare nel bonsai solamente un legno, una foglia e
  una tessera a nostra scelta quando andremo a coltivare.
  <br />
  Ed è qui che entrano in gioco le carte. Ce ne sono di 5 tipologie: <br />
  <ul>
    <li>      <strong>crescita</strong>: fanno coltivare più velocemente, permettendo di
      posizionare sull'alberello più tessere contemporaneamente oltre alle 3
      iniziali;</li>
    <li>      <strong>strumento</strong>: aumentano il limite di riserva di 2;</li>
    <li>      <strong>maestro</strong>: fanno raccogliere 1 o 2 tessere bonsai extra
      oltre al solito bonus del mercatino;</li>
    <li>      <strong>aiutante</strong>: fanno posizionare immediatamente nel bonsai
      delle tessere in nostro possesso;</li>
    <li>      <strong>pergamena</strong>: danno ulteriori modi di far punti a fine
      partita, ad esempio 1 punto per ogni legno nell'albero.</li>
  </ul>
  Quando andremo a coltivare, dovremo tenere in considerazione anche i 3
  obiettivi globali scelti a inizio partita. Appena ne soddisferemo uno, potremo
  decidere di prenderlo (e fare punti) rinunciando a conquistare i successivi,
  oppure potremo aspettare nella speranza di raggiungere il successivo livello,
  con il rischio di rimanere a bocca asciutta.
  <br />
  La partita continuerà alternandosi tra i giocatori e terminerà quando finirà
  il mazzo di pesca. <br />
  Si farà un turno finale e poi si conteranno i punti provenienti dalle <strong>    tessere</strong> di cui è composto il nostro bonsai, dalle <strong>    carte pergamena</strong> e dagli <strong>obiettivi globali</strong>. Ogni foglia vale 3 punti,
  ogni fiore un punto per ogni lato vuoto che lo circonda, mentre il frutto vale
  sempre 7 punti, ma non può avere altri frutti adiacenti.
</p></Rules>

![Bonsai](./_game2.jpg)

<Feedback><p>
  Più che "regole in breve", la sezione precedente si potrebbe chiamare "regole
  quasi complete" in quanto mancano davvero 2-3 dettagli di poco conto per avere
  la visione totale del regolamento. Questo per dire che il gioco è tanto
  semplice, quanto diretto. <br />È un gioco ideale per introdurre nuovi adepti
  nel mondo del gioco da tavolo: 4 regole molto semplici che fanno di Bonsai un{" "}
  <Link to="/mechanisms/piazzamento-tessere">piazzamento tessere</Link> perfetto
  a questo scopo. <br />
  Al tavolo fa la sua <strong>bella figura</strong>… a tal punto che non si fa in
  tempo a finire una partita in associazione che qualcun altro vuole rigiocarlo immediatamente.
  <br />
  Se siete <strong>neofiti</strong> e vi ha incuriosito la meccanica e il modo in
  cui è stata s-fruttata per costruire dei bellissimi bonsai, questo è assolutamente
  un buon titolo per iniziare: <strong>    in 10 minuti leggerete il regolamento</strong> e potrete giocarlo davvero con chiunque, facendo crescere dentro di voi
  la famosa scimmia che vi farà spendere un sacco di soldi nell'hobby più bello di
  sempre.
  <br />
  Da <strong>giocatori esperti</strong>, lo apprezzerete sicuramente per la resa
  al tavolo e per quello che vi permetterà di fare con 4 regole in croce. Non direte
  mai ai vostri amici "Stasera ci troviamo per un Bonsai?", ma sarà uno dei <strong>    filler</strong> che prenderete in considerazione per iniziare la serata mentre aspettate
  le pizze, oppure quello che userete per rilassare la testa dopo il <Link to="/reviews/black-rose-wars/">
    Black Rose Wars
  </Link> di turno. <strong>Bonsai è molto zen</strong>, davvero!
  <br />
  Siete dei giocatori da solitario? Nessun problema. Bonsai vi offre una <strong>    modalità in solo niente male</strong> che si basa su scenari tutti diversi. L'automa è davvero semplice da
  gestire: basterà scartare una carta specifica dal mercatino a seconda del fatto
  che decidiate di meditare o di coltivare.
  <br />
  In ogni caso, credo (e spero) che questo gioco possa dare ancora molto e che ora
  sia soltanto un <strong>piccolo seme</strong> che andrà a germogliare con le <strong>    innumerevoli espansioni</strong> che si potrebbero creare: banalmente, mi sarebbe piaciuto avere più tipologie
  di tessere bonsai e regole di posizionamento più complicate per rendere il nostro
  alberello ancora più complesso da far crescere.
  <br />
  Ci sono due ultimi dettagli che mi hanno sorpreso e che mi hanno fatto davvero
  piacere. Il primo è che ogni copia acquistata aiuterà a piantare nuovi alberi nell'Africa
  sub-sahariana tramite <a href="https://trees.org/" target="_blank">Trees for the future</a>. Il secondo è che il manuale contiene una parte revisionata dall'<a href="https://www.ubibonsai.it/" target="_blank">Unione Bonsaisti Italiani</a>{" "}
  che, in due pagine, racconta la filosofia che un buon cultore di questa arte
  dovrebbe seguire e ci descrive i principali stili di bonsai: ad esempio, io ho
  capito che che vorrei un "Bunjin" a casa, mentre il "Kengai" non fa proprio
  per me!
</p></Feedback>

![Bonsai](./_game3.jpg)
