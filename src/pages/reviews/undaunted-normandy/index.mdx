---
layout: /src/layouts/SinglePost.astro
type: "review"
date: "2022-07-01"
writer: Ferra
title: "Undaunted: Normandy"
description: "...Sgombrate la rampa! Trenta secondi! Dio sia con voi!..."
designer:
  - Trevor Benjamin
  - David Thompson
publisher:
  - Osprey Games
  - Ghenos Games
mechanisms:
  - Deck building
  - Gestione mano
  - Dadi
  - Asimmetrico
  - Mappa modulare
  - Campagna

score: 8
playing_time: 70min
playing_time_official: 45-60min
weight: 2
player_count: 2
player_count_official: "2"

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 4
  - title: Longevità
    value: 3
  - title: Componenti
    value: 3
  - title: Portabilità
    value: 4

sleeves:
  - amount: 108
    size: 63.5x88

dungeondice_url: https://www.dungeondice.it/23388-undaunted-normandy.html
getyourfun_url: https://www.getyourfun.it/03012-undaunted-normandy-giochi-di-carte.html
fantasia_url: https://fantasiastore.it/it/giochi-per-esperti/9112-undaunted-normandy.html
magicmerchant_url: https://magicmerchant.it/catalogue/undaunted-normandy-49615/
---

<Setting><p>
  Giugno '44. La Normandia è teatro della più grande e vasta operazione di
  invasione anfibia che l'uomo ricordi. Tra gli alleati trovano posto uomini
  arrivati da ogni parte del mondo disposti a sacrificare la propria vita in
  nome di un ideale chiamato libertà, dall'altra parte della trincea invece i
  tedeschi cercano di respingerli accogliendoli a colpi di mitragliatrice,
  granate e mortai. <br />
  Prendi parte alla più famosa operazione militare della storia, scegli il tuo lato
  della barricata e comanda con coraggio i tuoi soldati. Ci saranno da prendere decisioni
  difficili, a volte dolorose, ma un grande comandante sa come fare la storia!
</p></Setting>

![Undaunted: Normandy](./_game1.jpg)

<Rules><p>
  Condensare il regolamento, seppur non complicato, in poche righe potrebbe
  risultare controproducente: ne analizzeremo gli aspetti principali. Undaunted
  Normandy è un gioco per due giocatori basato sulla meccanica di deck building:
  toccherà a voi decidere come rinforzare le vostre armate aggiungendo le carte
  al vostro mazzo di gioco, e quindi unità, al vostro attacco. Ogni round di
  gioco si svolge seguendo le stesse tre azioni: <strong>pescare</strong> 4
  carte dal proprio mazzo, <strong>sceglierne</strong> una, in segreto, che
  determinerà l'iniziativa del round e che verrà scartata, ed infine{" "}
  <strong>giocare</strong> le carte pescate rimanenti in mano secondo l'ordine
  di iniziativa.
  <br />
  Ogni unità è identificata da un segnalino sulla mappa e da una o più carte. Le
  azioni che potrete svolgere con un'unità sono indicate direttamente sulla
  carta e possono essere azioni di movimento (<strong>muoversi</strong>,{" "}
  <strong>guidare</strong>, <strong>esplorare</strong>,
  <strong>inseguire</strong>), azioni di supporto (<strong>rinforzare</strong>,{" "}
  <strong>comandare</strong>, <strong>nascondersi</strong>,
  <strong>controllare</strong>, <strong>ispirare</strong>,{" "}
  <strong>ricognizione</strong>, <strong>puntare</strong>) o azioni di
  combattimento (<strong>attaccare</strong>, <strong>neutralizzare</strong>,{" "}
  <strong>bombardare</strong>).
  <br />
  La vostra forza di attacco sarà divisa in 3 plotoni A, B, C, ciascuno composto
  da 1 Caposquadra, 5 Fucilieri, 3 Esploratori e 3 Mitraglieri. In base alla
  mappa giocata (ci sono 12 scenari nel manuale), avrete a disposizione anche
  Cecchini e Mortaio, oltre a carte strategiche come il Sergente di Plotone e la
  Guida di Plotone.
  <br />
  Il numero sulla carta indica:
  <ul>
    <li>      per azioni di movimento il numero di tessere fino a cui l'azione può
      essere eseguita;</li>
    <li>per azioni di supporto quante carte sono interessate dall'azione;</li>
    <li>      per azioni di attacco quanti dadi verranno tirati da chi effettua l'azione
      di combattimento.</li>
  </ul>
  Chi subisce l'attacco deve calcolare il valore di difesa totale dato dalla
  somma di tre valori: <strong>difesa base</strong>, stampato sul segnalino
  dentro uno scudo;
  <strong>bonus di copertura</strong>, valore stampato sulla tessera della mappa
  in cui si trova il segnalino attaccato; <strong>bonus di distanza</strong>, il
  numero di tessere che separano chi attacca da chi difende. Se il valore di anche
  uno solo dei dadi tirati è maggiore o uguale al Valore di Difesa Totale l'attacco
  ha successo, l'unità attaccata subisce delle perdite e il giocatore che la controlla
  deve trovare ed eliminare la prima carta corrispondente a quella unità cercandola:
  <ul>
    <li>1 Dalla propria Mano</li>
    <li>2 Dalla Pila degli scarti</li>
    <li>3 Dal proprio mazzo, rimescolandolo</li>
    <li>      4 Se non ha più carte di quella unità, deve eliminare il segnalino dalla
      mappa</li>
  </ul>
  Ricordiamo che il valore 0 del dado è sempre un successo, non importa quanto sia
  alto il valore di difesa.
  <br />
  La partita termina immediatamente quando una delle due fazioni raggiunge le condizioni
  di successo indicate dalla missione, come la conquista di determinati obiettivi
  o l’eliminazione di tutti i fucilieri del nemico.
</p></Rules>

![Undaunted: Normandy](./_game2.jpg)

<Feedback><p>
  Undaunted Normandy è un bellissimo gioco di guerra, un introduttivo agli
  strategici per due persone di cui si apprezza l'asimmetria e la profondità di
  gioco. È vero che gli americani da una parte e i tedeschi dall'altra hanno gli
  stessi mazzi di base, ma è altrettanto vero che ogni mappa vi indicherà come
  comporre il mazzo a disposizione di ogni giocatore, come posizionare le vari
  truppe iniziali sulla mappa e come cercare di ottenere la vittoria, generando
  un gioco asimmetrico come è giusto che sia un war game di questo tipo. Gli
  obiettivi non sono identici, il che vi permetterà di studiare una strategia
  tutt'altro che speculare a quella del vostro avversario, anzi spesso vi
  troverete a cedere qualche unità o a concedere una porzione di territorio, per
  tentare di aprire una breccia nelle difese nemiche. <br />
  L'alea insita nella pesca delle carte dal vostro mazzo e nel tiro dei dadi potrebbe
  far storcere il naso agli amanti della pianificazione e del controllo, ma adesso,
  sinceramente, quando mai una battaglia va secondo i piani stabiliti a tavolino
  dai generali stellati?
  <br />
  Vale la pena segnalare due piccoli particolari, che dimostrano l'attenzione dei
  produttori verso questo gioco e risultano appaganti per i giocatori, anche se di
  fatto non aggiungono nulla alle meccaniche: ogni carta ha un'illustrazione differente,
  in linea con tutta la grafica del gioco, e ogni illustrazione riporta il nome di
  un soldato, il che dà la sensazione di comandare persone reali, non numeri astratti.
  <br />
  Promosso senz’altro, in attesa dei rinforzi promessi da Undaunted: Reinforcements
  e dalla nuova campagna Undaunted: North Africa.
</p></Feedback>

