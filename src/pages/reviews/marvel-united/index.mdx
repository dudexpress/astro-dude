---
layout: /src/layouts/SinglePost.astro
type: "review"
date: "2022-09-16"
writer: Filippo
title: "Marvel United"
description: ”E venne un giorno, come nessun altro, in cui gli eroi più potenti della Terra si unirono contro una minaccia comune."
designer:
  - Andrea Chiarvesio
  - Eric M. Lang
publisher:
  - CMON
  - Asmodee Italia
mechanisms:
  - Cooperativo
  - Gestione mano
  - Mappa modulare
  - Poteri variabili

score: 9
playing_time: 30min
playing_time_official: 30min
weight: 2
player_count: 2
player_count_official: "1-4"

sidebar_votes:
  - title: Complessità
    value: 2
  - title: Preparazione
    value: 4
  - title: Fortuna
    value: 3
  - title: Longevità
    value: 3
  - title: Componenti
    value: 4
  - title: Portabilità
    value: 3

sleeves:
  - amount: 144
    size: 63.5 x 88

fantasia_url: https://fantasiastore.it/it/cooperativi/8506-marvel-united.html

dungeondice_url: https://www.dungeondice.it/22556-marvel-united.html

getyourfun_url: https://www.getyourfun.it/02575-marvel-united-giochi-per-famiglia.html
magicmerchant_url: https://magicmerchant.it/catalogue/marvel-united-47986/
lsgiochi_url: https://www.lsgiochi.it/product/10150477/marvel-united
---

<Setting><p>
L’ambientazione di Marvel United non ha certo bisogno di presentazioni. Si tratta, infatti, dell’universo Marvel, dal quale il gioco riprende Eroi, Criminali e Luoghi iconici che abbiamo imparato a conoscere attraverso i fumetti e il Marvel Cinematic Universe, senza particolari riferimenti a eventi o storie dei personaggi. Infatti, in Marvel United, sarete voi a scrivere un pezzetto di storia del vostro Eroe preferito, affrontando di volta in volta i diversi villain presenti.

</p></Setting>

![Marvel United](./_game1.jpg)

<Rules><p>

Durante la partita si alternano i turni degli eroi con il turno del nemico. La prima mossa spetta a quest'ultimo, ovviamente!
Nel turno dell’antagonista viene rivelata una carta dal mazzo Piano Malefico; la si posiziona intorno alle plance dei Luoghi e si eseguono le istruzioni riportate. Solitamente il cattivo si muoverà, aggiungendo scagnozzi e civili nei luoghi a lui vicini, ma potrebbe anche attivare la sua abilità “BAM!”, il cui effetto varia a seconda del personaggio.
Nel turno degli eroi, i giocatori prima piazzano in senso orario una carta accanto a quella del Criminale, come per comporre una storia fatta di azioni del malvagio e reazioni degli eroi. In seguito, svolgono le azioni descritte sulla propria carta e su quella giocata dall’eroe precedente, perché è solo unendo le forze che gli eroi potranno sconfiggere tutti i criminali!
Le azioni disponibili sono muoversi, attaccare, salvare civili o sventare delle minacce. Le ultime tre azioni sono utili per il completamento delle tre missioni della partita: salvare 9 civili, sconfiggere 9 scagnozzi e sventare 4 minacce. Attenzione, però, solo dopo aver completato almeno due missioni, sarà possibile attaccare il criminale, sconfiggerlo e vincere così la partita.

</p></Rules>

![Marvel United](./_game2.jpg)

<Feedback><p>

Marvel United riesce perfettamente a integrare l’ambientazione eroica con le meccaniche di un gioco <Link to='/mechanisms/cooperativo/'>cooperativo</Link>. Infatti, la possibilità di poter utilizzare le azioni giocate precedentemente dai propri compagni porta i giocatori a partecipare attivamente nei turni dei compagni.
Il gioco non ha un’elevata difficoltà, il tema e le meccaniche lo rendono perfetto per le famiglie: ore di divertimento garantite e tantissime miniature di eroi e cattivi. Le espansioni sono fortemente consigliate, dal momento che la scatola base contiene solo tre Criminali da affrontare e una manciata di Eroi, e indispensabili se si vogliono visitare luoghi come Wakanda, Asgard o il Queens, e per affrontare tanti e nuovi nemici con il nostro amichevole Spiderman di quartiere.

</p></Feedback>

