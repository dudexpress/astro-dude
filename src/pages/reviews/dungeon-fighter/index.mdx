---
layout: /src/layouts/SinglePost.astro
type: "review"
redirect_from:
  - /dungeon-fighter/
date: "2022-03-14"
writer: Bilbo's Playing
title: Dungeon Fighter
description: “Preparatevi a combattere per la gloria… o per il muschio!”
designer:
  - Lorenzo Silva
  - Lorenzo Tucci Sorrentino
  - Aureliano Buonfino
publisher:
  - Horrible Games
  - Cranio Creations
mechanisms:
  - Cooperativo
  - Dadi
  - Mappa modulare
  - Poteri variabili

score: 7
weight: 2
player_count: 4
player_count_official: "1-6"
playing_time: 75min
playing_time_official: 45-60min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 4
  - title: Longevità
    value: 4
  - title: Componenti
    value: 3
  - title: Portabilità
    value: 3

dungeondice_url: https://www.dungeondice.it/25903-dungeon-fighter-seconda-edizione.html
getyourfun_url: https://www.getyourfun.it/04068-dungeon-fighter-seconda-edizione-party-game.html
fantasia_url: https://fantasiastore.it/it/cooperativi/13314-dungeon-fighter-seconda-edizione.html
magicmerchant_url: https://magicmerchant.it/catalogue/dungeon-fighter-seconda-edizione-57742/
lsgiochi_url: https://www.lsgiochi.it/product/10086248/dungeon-fighter-seconda-edizione
---

<Setting><p>
  Chi non ha mai desiderato di far parte di un gruppo di valorosi avventurieri
  che intraprendono viaggi pericolosi alla volta di terre sconfinate e lontane,
  pronti a fronteggiare qualsiasi pericolo in nome della giustizia, della gloria
  o della conoscenza? In Dungeon Fighter avrete la possibilità di incarnare
  l'eroe che avete sempre desiderato...o quasi. Perché qui gli eroi non sono
  proprio senza macchia e senza paura…
</p></Setting>

![Dungeon Fighter](./_game1.jpg)

<Rules><p>
  Dungeon Fighter, copia parodistica dei giochi di esplorazione di dungeon che
  trasporta l'atmosfera di un gioco di ruolo in una meccanica originale, è un
  collaborativo dove ogni giocatore interpreta un eroe fantasy.
  <br />
  Già, e il dungeon? Se ne crea uno ogni volta che si gioca, scegliendo 3 delle
  6 tessere fronte-retro disponibili. Il dungeon è caratterizzato da una serie
  di stanze collegate da corridoi che formano percorsi alternativi. Ogni stanza
  contiene un mostro, determinato pescando una carta avventura: prima si pescano
  le carte col dorso verde, poi giallo, poi blu e infine rosso. La difficoltà è
  crescente. Altra conseguenza: se scegliamo un itinerario più lungo (con più
  stanze) troveremo forse bonus o oggetti, ma alla fine dovremo anche pescare
  una carta avventura in più…
  <br />
  Il dungeon è composto in tutto da tre tessere, a cui si aggiunge la stanza del
  tesoro finale (contenente il “boss finale”). In ogni tessera del dungeon
  l'ultima stanza è il mercato: qui gli eroi possono spendere monete d'oro per
  acquistare oggetti. È anche possibile spendere denaro per guarire gli eroi o
  per acquistare dadi bonus che servono come attacchi “usa e getta” durante i
  combattimenti. Altre stanze contengono tesori, ovvero dadi bonus, oggetti o
  denaro extra, ma solitamente per poterne beneficiare dovremo seguire percorsi
  più lunghi o difficoltosi. Già, perché ci sono anche stanze dotate di
  trappole, che rendono il combattimento al loro interno più difficile. L'ultimo
  tipo di stanza è favorevole ai giocatori: le fontane della guarigione
  ripristinano gratuitamente tutti i punti vita dei personaggi.
  <br />
  La preparazione è semplice e veloce: costruire il dungeon e scegliere il
  personaggio da interpretare. Nonostante il rapido set up, il gioco non si
  presta ad essere trasportato e giocato agevolmente: la scatola è leggera, ma
  il tabellone e lo spostamento dei giocatori intorno al tavolo per effettuare i
  tiri con i dadi necessitano di uno spazio adeguato.
  <br />
  Procedendo lungo il dungeon, il gruppo incontra mostri che devono essere
  feriti lanciando dadi sul grosso bersaglio di cartone che sta al centro del
  tavolo: più ci si avvicina al centro, più il danno è alto.
  <br />
  Il cuore del gioco sta qui. Nel proprio turno, il giocatore prende uno dei
  dadi e lo lancia, facendolo rimbalzare prima sul tavolo e quindi sul
  tabellone. A questo si aggiunge una variabile, scelta o imposta: la modalità
  di tiro, la quale cambierà ogni volta e lascerà impressi nella mente dei
  giocatori terribili ricordi!
</p></Rules>

![Dungeon Fighter](./_game2.jpg)

<Feedback><p>
  Dungeon Fighter è un gioco originale, molto divertente e “casinaro”, alla
  stregua di un party game. Ci si rende ridicoli sbagliando un tiro facilissimo
  e ci si innalza a dèi colpendo il centro dopo una serie di gesti improbabili.
  Di certo non adatto a chi cerca un gioco serio (o anche solo un dungeon
  crawler “classico”), ma consigliatissimo per tutti gli altri. Se giocato in
  maniera spensierata, è adatto anche alle famiglie (la meccanica principale è
  infatti comprensibile anche per i più piccoli), ma non è esclusa anche una
  certa componente tattica e strategica per chi vuole a tutti i costi vincere
  contro il gioco.
  <br />
  La consistente componente aleatoria, che spesso è vista di mal occhio dai
  giocatori esperti, si rivela in questo caso un ottimo stratagemma per
  avvicinare anche i neofiti o i più restii al tavolo: chiunque, infatti, verrà
  intrigato dalle curiose modalità di tiro dei dadi e anche il più riluttante
  vorrà cimentarsi almeno una volta nelle prove.
  <br />
  Il gioco si presta ad essere rigiocato più volte, non solo per il divertimento
  sfrenato, ma anche per la possibilità di intraprendere percorsi diversi,
  scegliendo personaggi con abilità differenti e selezionando il grado di
  difficoltà desiderato.
  <br />
  Anche la componentistica non vi deluderà: sin dall'inizio il tono leggero del
  gioco è suggerito da un regolamento spiritoso e perfettamente in sintonia con
  l'atmosfera irriverente proposta dalla grafica. Molto gradevoli i dadi
  colorati e la torre di cartone da costruire (una volta costruita sta dentro
  alla scatola senza bisogno di smontarla).
</p></Feedback>

