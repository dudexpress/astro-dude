---
layout: /src/layouts/SinglePost.astro
type: "review"
date: "2022-10-21"
writer: Bilbo's Playing
title: "Chai"
description: "“Il tè è saggezza liquida”"
designer:
  - Dan & Connie Kazmaier
publisher:
  - Stepped Games
  - Little Rocket Games
mechanisms:
  - Drafting aperto
  - Collezione set
  - Carte

score: 7
weight: 2
player_count: 4
player_count_official: "1-5"
playing_time: 45min
playing_time_official: 20-60min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 2
  - title: Longevità
    value: 3
  - title: Componenti
    value: 3
  - title: Portabilità
    value: 3

dungeondice_url: https://www.dungeondice.it/24302-chai.html
getyourfun_url: https://www.getyourfun.it/03589-chai-giochi-gestionali.html
fantasia_url: https://fantasiastore.it/it/giochi-di-carte/11252-chai.html
blasone_url: https://www.blasoneshop.it/catalogo-little-rocket-games/chai-259-1101
magicmerchant_url: https://magicmerchant.it/catalogue/chai-52348/
lsgiochi_url: https://www.lsgiochi.it/product/9966307/chai
---

<Setting><p>
  Con l’arrivo dell’autunno e l’approssimarsi dell’inverno, cosa c’è di meglio che coccolarsi con un tè caldo e un gioco
  da tavolo? Risposta ovvia: un gioco da tavolo sul tè!
  <br />
  Ma certo non esiste una sola varietà di tè, così come non esiste un solo modo di berlo. Starà a noi, esperti
  commercianti di aromi e spezie, soddisfare le richieste dei clienti più esigenti per creare la tazza di tè migliore
  del tavolo.
  <br />
</p></Setting>

![Chai](./_game1.jpg)

<Rules><p>
  La preparazione è molto semplice: ogni giocatore riceve
  <br />
  <ul>
    <li>una plancia casa da tè</li>
    <li>i corrispondenti segnali tè base</li>
    <li>monete</li>
    <li>      8 carte cliente, tra cui dovrà sceglierne 2 e mischiare le restanti nel mazzo comune delle carte cliente. Delle 2
      carte cliente scelte una sarà da tenere in mano e l’altra da posizionare al centro del tavolo per formare il pool
      clienti.</li>
  </ul>
      <br />
      Pescando dai sacchetti delle tessere aroma e degli articoli della dispensa, si riempiono le corrispondenti plance;
      si mischiano le carte abilità e se ne pescano 3 posizionandole al centro del tavolo insieme alle tazze, in numero
      pari al numero dei giocatori, a cui viene assegnato un segnalino mancia.
  <br />
  Una partita dura 5 round, nei quali ogni giocatore durante il proprio turno può effettuare una tra queste tre azioni:
  <ul>
    <li>      Visitare il mercato: il giocatore ottiene 3 monete e ne deve spendere almeno 1 per acquistare gli aromi il cui prezzo è indicato dalla plancia</li>
    <li>Visitare la dispensa: il giocatore sceglie 3 articoli dalla dispensa tra i 5 disponibili</li>
    <li>      Prenotare un cliente e usare abilità: il giocatore può prenotare un cliente dal pool di clienti disponibili o dal mazzo e usare una delle tre carte abilità presenti sul tavolo.</li>
  </ul>
      <br />
      Alla fine del proprio turno, il giocatore può evadere un ordine soddisfacendo la richiesta di un cliente dal pool
      o dalla mano: per farlo, è necessario riempire una delle tazze con gli aromi e gli articoli indicati dalla carta,
      a cui si aggiunge un segnalino tè base del colore corrispondente alla carta cliente soddisfatta. Riempiendo una
      tazza, il giocatore ha diritto a scoprire e ottenere il beneficio del segnalino mancia di quella tazza.
      <br />
      Alla fine di ciascun round si posizionano dei nuovi segnalini mancia accanto alle tazze da tè, si rimuove la prima
      tessera aroma di ogni fila sostituendola con una nuova e si pesca una nuova carta abilità posizionandola sopra una
      delle tre precedentemente utilizzate.
      <br />A fine partita si sommano i punti ottenuti dalle carte cliente soddisfatte e le monete rimanenti: ovviamente
      chi ne totalizza di più vince!
</p></Rules>

![Chai](./_game2.jpg)

<Feedback><p>
  Il gioco offre un ottimo colpo d’occhio grazie all’aspetto dei materiali, tra i quali spiccano, ovviamente, le tazze
  da tè: la plastica con cui sono realizzate però risulta non sufficientemente rigida da evitare eventuali deformazioni.{" "}
  <br />
  Le varie plance, invece, sono realizzate con un cartoncino molto solido e resistente, le tessere aroma sembrano quasi caramelle
  dai toni pastello e la grafica sulle carte è graziosa e colorata.
  <br />
  Per quanto riguarda l’esperienza di gioco, è innegabile che ci troviamo davanti a un titolo pensato per famiglie e giocatori
  di primo pelo: meccaniche semplici, turni ben definiti, anche se non manca il brivido della competitività quando sale l’interazione
  al tavolo se più giocatori mirano allo stesso cliente o alle stesse tessere. Si dovrà essere quindi sempre pronti a deviare
  dal percorso pensato senza rischiare di aver perso turni accumulando risorse inutili. <br />
  Un titolo che forse potrebbe non essere necessario nella collezione dei grandi esperti, ma che di certo saprà rendere
  lo scaffale più colorato e che funzionerà benissimo come filler o come introduttivo per nuovi giocatori.
  <br />
</p></Feedback>
