---
layout: /src/layouts/SinglePost.astro
type: "review"
date: "2023-05-04"
writer: Tia
title: "The Wolves"
description: "Il leone e la tigre potrebbero essere più forti, ma il lupo non si esibisce nel circo."
designer:
  - Ashwin Kamath
  - Clarence Simpson

publisher:
  - Pandasaurus Games

mechanisms:
  - Maggioranze
  - Movimento su griglia
  - Setup variabile
  - Gestione mano

score: 9
weight: 3
player_count: 3
player_count_official: "2-5"
playing_time: 90min
playing_time_official: 75min

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 2
  - title: Longevità
    value: 4
  - title: Componenti
    value: 5
  - title: Portabilità
    value: 3

dungeondice_url: https://www.dungeondice.it/29221-the-wolves.html
fantasia_url: https://fantasiastore.it/it/giochi-per-esperti/21212-the-wolves-ita.html
blasone_url: https://www.blasoneshop.it/catalogo-giochi-uniti/the-wolves-73-3167
lsgiochi_url: https://www.lsgiochi.it/product/11134215/the-wolves
---

<Setting><p>
  Siete il capo di un branco di lupi. Nel corso di un ciclo lunare, dovrete inseguire le prede nella natura selvaggia,
  reclutare lupi solitari per far crescere il vostro branco e combattere con branchi rivali per il controllo del
  territorio. Con astuzia e istinto omicida, forse riuscirete a stabilire il dominio del vostro branco. Forse…
</p></Setting>

![The Wolves](./_game1.jpg)

<Rules><p>
  L'obiettivo del gioco è quello di collezionare il maggior numero di punti vittoria. Per farlo dovrete combattere per
  il <strong>controllo delle regioni</strong> della plancia, <strong>cacciare prede</strong> e{" "}
  <strong>migliorare</strong> la forza del vostro <strong>branco</strong>. <br />
  Ogni turno, un giocatore deve compiere <strong>due azioni</strong>: muoversi, costruire tane, migliorarle, ululare ai lupi
  solitari per convincerli a entrare a fare parte del proprio branco e imporsi sugli avversari assimilando, così, i lupi
  e le tane bersaglio.
  <br />
  Ogni giocatore possiede una plancia che, inizialmente, sarà colma di lupi e tane da poter posizionare sulla mappa centrale.
  Spostare meeple non solo aumenterà la forza del proprio branco a livello numerico, ma permetterà anche di avere azioni
  sempre più forti, con lupi capaci di muoversi per tragitti sempre più lunghi e di rafforzare la forza del loro ululato,
  facendolo sentire sempre più da lontano. <strong>Posizionando i meeple dalla plancia alla zona di gioco</strong>, verranno
  scoperti dei numeri o dei bonus che permetteranno di accedere ad azioni più forti e a possibili punti vittoria extra, oppure
  a token che, se spesi, daranno a loro volta azioni extra o ci permetteranno di attivarne una in modo più semplice.
  <br />
  Per compiere le azioni sarà necessario <strong>capovolgere un determinato numero di tessere</strong> (1, 2 o 3) dello stesso
  territorio. Poiché ogni tessera rappresenta fronte-retro 2 delle 5 tipologie di territorio (bosco, montagna, …), terminata
  l'azione i territori disponibili sui quali compiere le successive saranno differenti. <br />
  La partita termina al compimento della <strong>terza fase lunare</strong> ma durante ogni sottofase della partita
  (luna crescente, primo quarto e luna piena) ci sarà un calcolo intermedio delle maggioranze, che avverrà di volta in
  volta in regioni diverse guardando il numero dei pezzi di ogni giocatore lì presenti (tutti valgono 1 tranne le tane
  grosse che valgono 3). <br />
  L'ultimo modo per collezionare punti vittoria è <strong>cacciare</strong>. Questa, più che una vera e propria azione, è
  una situazione: se riuscirete a circondare una preda da almeno 3 lati con almeno 3 lupi, il suo token verrà posto sulla
  vostra plancia, sbloccando così, via via, sempre più punti.
</p></Rules>

![The Wolves](./_game2.jpg)

<Feedback><p>
  Wolves è stato un fulmine a ciel sereno. Un gioco a prima vista semplice, con una{" "}
  <strong>grafica davvero bella</strong> e capace di suscitare interesse in chiunque lo veda intavolato. Solo a prima
  vista semplice, appunto, questo gioiellino nasconde la sfida di <strong>pianificare a lungo termine</strong>,
  guardando avanti di almeno 2-3 turni. Muoversi è quasi sempre fattibile, dominare lo è molto meno: avere tre tessere
  rappresentanti lo stesso territorio implica che si è fatto in modo di arrivare a quella situazione nei turni
  precedenti. Vi troverete spesso a dover scegliere se seguire la vostra strategia oppure abbandonarvi a una più
  istintiva tattica a breve termine. Ovviamente la scelta dipende molto dalla situazione in corso e da quanto e da come
  la vostra strategia finale ne viene intaccata. <br />
  L'atto di muovere tane e lupi dalla vostra plancia verso la mappa smuove gli stessi sentimenti che potete trovare in un
  sempreverde <Link to="/reviews/scythe">Scythe</Link>, con l'azione di miglioria. Tutto gira attorno alle scelte: che lupo
  posizionare? meglio aumentare la distanza? la quantità di lupi che si possono muovere? o forse è meglio puntare sull'ululato?
  Il tutto è reso ancora più interessante dalla possibilità di ottenere anche bonus oppure punti vittoria.
  <br />
  Vorrei spendere due righe anche sulla qualità dei <strong>regolamenti</strong> scritti da Pandasaurus: sempre chiari, davvero
  belli e rilassanti da leggere, di una limpidezza logica che non sempre si riesce a trovare. <br />
  Wolves mi è piaciuto davvero molto: mi sento di consigliarvelo, soprattutto se siete neofiti che vogliono andare verso
  qualcosa di sempre più complicato.
</p></Feedback>

![The Wolves](./_game3.jpg)
