---
layout: /src/layouts/SinglePost.astro
type: "review"
date: "2023-11-13"
writer: Eris.in.Boardgameland
title: "Alpaca"
description: "perché ad un morbido e puccioso musetto proprio non si può resistere!"
designer:
  - Christian Giove

publisher:
  - GateOnGames

mechanisms:
  - Deck building

score: 7
weight: 2
player_count: 3
player_count_official: "2-4"
playing_time: 45min
playing_time_official: 30min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 3
  - title: Longevità
    value: 4
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/30638-alpaca.html
---

<Setting><p>
  Immagina di trovarti tra le colline verdi e fiorite, con il viso delicatamente
  accarezzato da una leggera brezza, nell’aria il profumo d’erba appena
  tagliata… e poco più in là, giusto a qualche decina di metri da te, tanti
  animaletti coccolosi e morbidelli che pascolano tranquilli; alcuni ti guardano
  dall’alto in basso con uno sguardo giudicante e snob, altri sono così simili
  da sembrare gemelli, altri ancora sono vivaci e attaccabrighe, sembrano dei
  veri combattenti! E poi ci sono i cuccioli, candidi come il cotone, che
  curiosi ti vengono incontro!
  <br />
  Ti avvicini e ti soffermi ad osservare quei buffi musetti: guardandoli ti
  viene quasi voglia di aprire un allevamento di… alpaca!
</p></Setting>

![Alpaca](./_game1.jpg)

<Rules><p>
  La preparazione è davvero semplice:
  <br />
  <ol>
    <li>      Ogni giocatore riceve un mazzo iniziale composto da{" "}
      <strong>4 carte Recinto</strong> in costruzione e{" "}
      <strong>6 carte Cucciolo</strong>. Lo mescola, lo mette a faccia in giù
      vicino a sé e poi pesca 5 carte, che userà come mano iniziale.</li>
    <li>Al centro del tavolo mettete a faccia in su:</li>
    <ul>
      <li>Il mazzetto degli Alpaca Nobili</li>
      <li>Il mazzetto degli Alpaca Snob</li>
      <li>6 mazzetti di alpaca marroni</li>
      <li>4 mazzetti di alpaca bianchi</li>
    </ul>
  </ol>
  NB: Ogni mazzetto è composto da 4 carte uguali.
  <br />
  I mazzetti alpaca da inserire si possono scegliere casualmente oppure decidere
  a piacimento, a patto di mantenere sempre la quantità di alpaca marroni e bianchi.
  Gli Snob e la Famiglia Reale, invece, devono sempre essere presenti. Le tessere
  Recinto vanno tenute in una riserva generale alla portata di tutti. <br />
  <strong>    Chi ha accarezzato un alpaca più di recente è il primo giocatore</strong>{" "}
  e ottiene la pucciosa miniatura!
  <br />
  Ogni giocatore, nel suo turno, può svolgere queste tre azioni nell’ordine che
  preferisce:
  <ul>
    <li>      <strong>        Giocare uno o più alpaca dalla propria mano per attivarne l’abilità</strong>
      . Le abilità attivabili in questo modo sono quelle ATTIVE ovvero quelle nel
      fumetto bianco; se il fumetto è blu l’abilità è PASSIVA e si attiverà SOLO
      quando l’alpaca sarà messo nel recinto.</li>
    <li>      <strong>Acquistare un alpaca dal Mercato</strong> (1 per turno) giocando
      uno o più alpaca dalla propria mano fino a raggiungere il valore
      richiesto. L'alpaca acquistato viene immediatamente messo negli scarti
      (NB: se un alpaca viene giocato per la sua abilità non potrà essere
      sfruttato per le sue monete e viceversa!)</li>
    <li>      <strong>Mettere un alpaca nell'Allevamento</strong> (1 per turno). Si può
      giocare un alpaca dalla mano e porlo dietro a un Recinto che abbia spazio
      libero. Ogni recinto può ospitare due alpaca (salvo indicato diversamente
      dalle carte) e se non si hanno spazi disponibili, bisognerà costruirne uno
      nuovo rimuovendo dal gioco una carta Recinto in costruzione dalla propria
      mano.</li>
  </ul>
  Quando non si può o non si vuole più svolgere alcuna azione, occorre scartare
  tutte le carte ancora in mano, più quelle giocate, e pescarne 5 nuove dal
  proprio mazzo.
  <br />
  Per finire, quando un giocatore avrà riempito 4 recinti il gioco terminerà e
  si potrà procedere al conteggio dei punti indicati dal valore di ogni alpaca:
  chi avrà più punti sarà dichiarato vincitore!
</p></Rules>

![Alpaca](./_game2.jpg)

<Feedback><p>
  Sicuramente la peculiarità del gioco è l’estetica tenera e pucciosa data dalle
  bellissime illustrazioni di Stefano Tartarotti; è davvero difficile resistere
  a quel musetto morbidoso in copertina!!
  <br />
  Anche le dinamiche dei turni però non sono male! Solo il meccanismo di scarto
  e ripristino della mano a fine turno ci ha lasciato un po’ perplessi.
  <br />
  Addentrandoci più in profondità nella meccanica del deck building, ho
  riscontrato un leggero sbilanciamento tra la strategia che determina la scelta
  degli alpaca dal mercato e la fortuna per la quale questi riescono ad arrivare
  nella mano di gioco con combinazioni utili.
  <br />
  Il gioco comunque scorre bene, bastano davvero pochi round per interiorizzare
  le regole e iniziare a pensare alla strategia migliore. Non ha una difficoltà
  elevata ma, come per tutti i titoli che necessitano di una qual certa
  pianificazione a lungo termine, più si gioca e più sarà semplice giocare.
  <br />
  L’interazione è minima: principalmente si punta a rubarsi gli alpaca migliori
  dal mercato e, grazie ad alcune abilità, è possibile far scartare carte agli
  avversari, abilità molto interessante quando si gioca in 3 o 4!
  <br />
  In conclusione, posso dire che il gioco è promosso e che può essere un ottimo
  alleato per introdurre dei neofiti al deck building o per passare una serata
  ludica poco impegnativa, ma sempre con stile!
</p></Feedback>

![Alpaca](./_game3.jpg)
