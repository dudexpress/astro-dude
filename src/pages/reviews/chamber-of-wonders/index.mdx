---
layout: /src/layouts/SinglePost.astro
type: "review"
date: "2023-02-20"
writer: True Dice - Veronica
title: "Chamber of Wonders"
description: "Indossa il tuo cilindro, monocolo ed inizia a collezionare meraviglie!"
designer:
  - Stefano Castelli
  - Diego Cerreti

publisher:
  - Asmodee Italia
  - Ludus Magnus Studio

mechanisms:
  - Drafting
  - Collezione set
  - Asta
  - Preparazione variabile
  - Piazzamento lavoratori
  - Draft di azioni

score: 7
weight: 2
player_count: 4
player_count_official: "2-4"
playing_time: 29min
playing_time_official: 20-30min

sidebar_votes:
  - title: Complessità
    value: 2
  - title: Preparazione
    value: 3
  - title: Fortuna
    value: 4
  - title: Longevità
    value: 4
  - title: Componenti
    value: 5
  - title: Portabilità
    value: 3

dungeondice_url: https://www.dungeondice.it/29540-chamber-of-wonders.html?dda=9A5FB278F
magicmerchant_url: https://magicmerchant.it/catalogue/chamber-of-wonders-64109/
getyourfun_url: https://www.getyourfun.it/011168-chamber-of-wonders-giochi-di-carte.html?ref=7020
fantasia_url: https://fantasiastore.it/it/giochi-semplici-e-family-games/18065-chamber-of-wonders.html?aff=47
blasone_url: https://www.blasoneshop.it/catalogo/giochi-da-tavolo/chamber-of-wonders-standard-editions-42-3026
---

<Setting><p>
  Londra, XIX secolo: dei nobili inglesi, ricchi e annoiati sposeranno una nuova
  e alquanto strana moda: l’allestimento di una “Camera delle Meraviglie”. Sarà
  una corsa contro i propri rivali a chi porterà più stranezze possibili, tra
  cui anche improbabili reperti della cultura nerd.
  <br />
  Si avrà l’occasione di visitare case d’asta, di fare affari con losche figure
  o di cercare reperti improbabili nei negozi di Piccadilly.{" "}
  <em>Chi riuscirà a stupire tutti con le meraviglie più impressionanti?</em>
</p></Setting>

![Chamber of Wonders](./_game1.jpg)

<Rules><p>
  Lo scopo del gioco è quello di{" "}
  <strong>allestire la miglior Camera delle Meraviglie</strong>, posizionando
  nei propri espositori le carte meraviglia, recuperate tramite i propri agenti
  nelle varie zone di Londra. Ogni meraviglia collezionata permetterà di
  guadagnare dei punti fama.
  <br />
  Ogni giocatore ha a disposizione tre espositori, ciascuno dei quali
  inizialmente provvisto di due teche, con la possibilità di sbloccarne una
  terza.
  <br />
  Durante il turno è possibile: <br />
  <ul>
    <li>      <strong>        Riempire una teca con delle carte meraviglia presenti nella propria mano</strong>
      . Attenzione! Una volta messe delle carte in una teca non si potrà più aggiungere
      o togliere niente. Ogni teca può ospitare una singola meraviglia oppure dei
      set, ad esempio i set mostro o i set libri.</li>
    <li>      <strong>Inviare i propri agenti in giro per Londra</strong>. I giocatori
      avranno a disposizione dei meeple che potranno svolgere diverse azioni. In
      base alla zona in cui ogni meeple verrà inviato, partirà una sorta di
      “minigioco” nel quale saranno sempre coinvolti tutti i giocatori, dalla
      semplice pesca, o consultazione di carte meraviglia dal mazzo, fino a
      un’asta o alla vendita delle proprie carte.</li>
  </ul>
      <br />
      Vi è pure la possibilità di attivare un’abilità speciale di uno dei due
      contatti posti a lato del luogo in cui ci si trova, che permetteranno al
      giocatore di ottenere diversi benefici, come pescare delle carte o
      sbloccare delle teche.
      <br />
      La partita termina alla fine del turno in cui l’ultimo giocatore ha
      piazzato l’ultimo agente, e le relative azioni sono state svolte. Poi si
      sommeranno i punteggi e{" "}
      <strong>        il giocatore che avrà ottenuto il maggior numero di punti fama sarà
        decretato vincitore</strong>.

</p></Rules>

![Chamber of Wonders](./_game2.jpg)

<Feedback><p>
  <strong>Partito da una campagna Kickstarter</strong>, Chamber of Wonders è
  diventato un gioco immancabile in ogni collezione, sia per la qualità dei
  componenti, sia per la facilità delle regole, che rendono il gioco
  avvicinabile da chiunque. <br />
  Devo ammettere che, una volta aperta la scatola, mi sono spaventata di fronte alla
  vastità dei componenti da montare e credo di averci messo circa 40 minuti (forse
  anche a causa della mia pignoleria). Fortunatamente, la scatola è abbastanza capiente
  da consentire di riporre tutto montato.
  <br />
  Le illustrazioni danno un tocco di mistero e si incastrano perfettamente negli
  scenari: la Londra Ottocentesca vi incuriosirà sin dal primo sguardo.
  <br />
  Un altro punto a favore del gioco è dato dalla vastità dei componenti: la varietà
  di zone, carte contatto e Clubs (carte che forniscono abilità aggiuntive ai giocatori)
  consente di giocare molte partite senza annoiarsi.
  <br />
  Una partita dura spesso meno di mezz’ora, anche se durante le prime partite occorrerà
  più tempo per memorizzare l’abilità di ogni zona.
  <br />
  Questo gioco performa egregiamente anche nella modalità in solitario, grazie a
  contatti, zone e regole create appositamente.
</p></Feedback>

![Chamber of Wonders](./_game3.jpg)
