---
layout: /src/layouts/SinglePost.astro
type: "review"
date: "2022-05-27"
writer: "L'intavolatrice"
title: "Le Taverne di Valfonda"
description: "Le porte delle taverne sono aperte e pronte ad ospitarvi!"
designer:
  - Wolfgang Warsch
publisher:
  - Schmidt Spiele
  - Devir
mechanisms:
  - Deck building
  - Dadi
  - Drafting

score: 8
playing_time: 60min
playing_time_official: 60min
weight: 2
player_count: 4
player_count_official: "2-4"

sidebar_votes:
  - title: Complessità
    value: 3
  - title: Preparazione
    value: 2
  - title: Fortuna
    value: 4
  - title: Longevità
    value: 4
  - title: Componenti
    value: 3
  - title: Portabilità
    value: 3

dungeondice_url: https://www.dungeondice.it/27118-le-taverne-di-valfonda.html
getyourfun_url: https://www.getyourfun.it/0904-le-taverne-di-valfonda-giochi-gestionali.html
fantasia_url: https://fantasiastore.it/it/giochi-per-esperti/14391-le-taverne-di-valfonda-ita.html
magicmerchant_url: https://magicmerchant.it/catalogue/le-taverne-di-valfonda-45508/
lsgiochi_url: https://www.lsgiochi.it/product/11706863/le-taverne-di-valfonda-edizione-tedesca-indipendente-dalla-lingua
---

<Setting><p>
  È scesa la notte nel villaggio e la taverna ha aperto le proprie porte.
  <br />
  Nei panni del gestore della taverna, lo scopo del giocatore sarà quello di
  accaparrarsi più clienti possibili, soprattutto nobili che faranno guadagnare
  più soldi e prestigio.
  <br />
  Produci la birra migliore e in quantità sufficienti per tutti i tuoi clienti.
  <br />
  Dovrai anche essere abile a far fruttare i soldi guadagnati per poter assumere
  nuovi aiutanti e per migliorare i tuoi servizi.
  <br />
  Sarai in grado di far fruttare le tue risorse nel miglior modo possibile?
</p></Setting>

![Le Taverne di Valfonda](./_game1.jpg)

<Rules><p>
  Durante gli otto turni di gioco è possibile accumulare punti vittoria grazie
  alle due meccaniche principali: la gestione dadi e il deck building.
  <br />
  Accumulando risorse (dobloni e birra) sarà possibile acquistare nuove carte
  per aumentare le potenzialità e i punti del proprio mazzo.
  <br />
  Il turno, che prevede sette fasi, inizia con l'arrivo dei clienti alla
  taverna: tutti i giocatori girano le proprie carte fino a che tutti i tavolini
  presenti non si riempiono con le carte degli ospiti.
  <br />
  Successivamente si effettua la fase del draft di dadi, dopo averli lanciati.
  Ogni giocatore avrà quindi a disposizione quattro dadi più quelli
  eventualmente ottenuti dalle carte cameriera pescate nella fase precedente.
  <br />
  Prima di effettuare le azioni, i giocatori simultaneamente pianificano le loro
  mosse, posizionando i dadi nelle aree corrispondenti sulla propria plancia di
  gioco. Fatto questo, partendo dal primo giocatore ognuno effettuerà, a turno,
  tutte le azioni pianificate.
  <br />
  Le azioni principali sono la produzione di birra (con la quale si potranno
  guadagnare nuovi clienti e nobili da aggiungere al proprio mazzo di carte) e
  servire i clienti presenti nella nostra taverna che ci faranno guadagnare
  dobloni. Con questi sarà poi possibile acquistare nuove carte da giocare
  oppure migliorare un'area della nostra plancia di gioco.
  <br />
  La particolarità di questo gioco è, infatti, la plancia modulare che permette
  di ottenere così miglioramenti permanenti, come per esempio il dado aggiuntivo
  della cameriera e la possibilità di modificare il risultato del dado grazie
  all'aiuto del lavapiatti.
  <br />
  A fine turno tutte le carte utilizzate vanno scartate e si passerà al
  giocatore successivo.
  <br />
  Nel gioco sono inoltre presenti cinque diversi moduli che aggiungono nuove
  azioni, nuovi modi di ottenere nobili e nuovi bonus.
  <br />
  Alla fine dell'ottavo turno basterà contare tutti i punti presenti sulle carte
  del proprio mazzo e il giocatore con più punti sarà proclamato il miglior
  gestore delle taverne!
</p></Rules>

![Le Taverne di Valfonda](./_game2.jpg)

<Feedback><p>
  La gestione dadi è una delle mie meccaniche preferite, quindi non potevo
  lasciarmi sfuggire Le Taverne di Valfonda.
  <br />
  Sin dalla prima partita il gioco scorre abbastanza bene. I cinque moduli
  permettono una grande variabilità senza aumentare la difficoltà complessiva,
  per cui è possibile sin da subito utilizzarli tutti.
  <br />
  Anche se non apprezzo la meccanica di draft in due giocatori, il gioco gira
  bene sia in due che in quattro.
  <br />
  Nonostante ogni turno sia composto da sette fasi, il downtime è abbastanza
  basso grazie alla presenza di più azioni giocate simultaneamente.
  <br />
  L'ambientazione si sente abbastanza, soprattutto grazie alle immagini e alla
  possibilità di migliorare la plancia.
  <br />
  Per quanto riguarda i materiali, invece, purtroppo devo dire che nonostante i
  cartoncini siano abbastanza spessi e non si rovinino facilmente, alcuni pezzi
  della plancia non combaciano. Questo però potrebbe essere un difetto di
  qualche copia e non di tutte. Inoltre all'interno della scatola i materiali
  non hanno uno scomparto adatto per una organizzazione ordinata.
  <br />
  Il gioco è altamente rigiocabile, molto scorrevole e adatto a tutti, quindi
  caldamente consigliato.
</p></Feedback>
