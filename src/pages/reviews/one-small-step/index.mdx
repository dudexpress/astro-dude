---
layout: /src/layouts/SinglePost.astro
type: "review"
redirect_from:
  - /one-small-step/
date: "2022-04-28"
writer: Ferra
title: "One Small Step"
description: "Huston, qui Base della tranquillità, Eagle è atterrata."
designer:
  - James DuMond
  - Gunter Eickert
publisher:
  - Academy Games
  - Fever Games
mechanisms:
  - Piazzamento lavoratori
  - Gioco a squadre

score: 7
playing_time: 90min
playing_time_official: 60-90min
weight: 3
player_count: 2
player_count_official: "2-4"

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 2
  - title: Longevità
    value: 3
  - title: Componenti
    value: 3
  - title: Portabilità
    value: 3

sleeves:
  - amount: 82
    size: 63.5x88
  - amount: 33
    size: 44x68

dungeondice_url: https://www.dungeondice.it/26784-one-small-step.html
getyourfun_url: https://www.getyourfun.it/04793-one-small-step-giochi-gestionali.html
fantasia_url: https://fantasiastore.it/it/giochi-per-esperti/15160-one-small-step.html
blasone_url: https://www.blasoneshop.it/catalogo-fever-games/one-small-step-295-1114
magicmerchant_url: https://magicmerchant.it/catalogue/one-small-step-58891/
lsgiochi_url: https://www.lsgiochi.it/product/10401242/one-small-step
---

<Setting><p>
  Da sempre la luna ammalia e attrae l'uomo. È stata spettatrice passiva della
  storia umana e della sua evoluzione fino al 21 luglio 1969, quando le parole
  di un certo signor Neil Armstrong hanno cambiato tutto…
  <br />
  Siete pronti per un tuffo nel passato? One Small Step vi riporta ai tempi
  della guerra fredda tra USA e URSS, proprio al centro della corsa per la
  conquista della luna e della supremazia tecnologica. Dovrete coordinare e
  ponderare le scelte tra i dipartimenti di ingegneria e di controllo della
  vostra agenzia, raccogliere le risorse necessarie per far partire le vostre
  missioni satellite e, meglio ancora, quelle con equipaggio per avvicinarvi al
  sogno di ogni astronauta, e infine ostacolare in maniera subdola le operazioni
  dei vostri eterni rivali. Incontrerete i personaggi che hanno fatto la storia
  e rivivrete gli avvenimenti più importanti che hanno condizionato la corsa
  tecnologica degli anni '60 dello scorso secolo. One Small Step non è solo un
  gioco; o meglio, lo è nella sua semplice essenza, ma se lo desiderate potrete
  farne una vera e propria lezione di storia!
</p></Setting>

![One small step](./_game1.jpg)

<Rules><p>
  Il vostro obiettivo sarà quello di fare più punti della nazione avversaria.
  Chi si troverà davanti alla fine sarà coperto di gloria e onore; inoltre, sì:
  raggiungere la luna vi darà una bella spinta, ma non è detto che basti.
  <br />
  Il gioco è composto da turni che si susseguono fino a quando non viene
  raggiunta la luna, fino a che non avrete esaurito le missioni con equipaggio a
  vostra disposizione, oppure fino a che non avrete terminato il mazzo di carte
  degli eventi. È tutto molto logico, a pensarci bene: arrivare per primi sulla
  luna è lo scopo delle due nazioni; senza missioni da lanciare non avete altro
  modo per arrivare lassù; senza altri eventi da giocare… beh la storia finisce.
  Ogni turno è composto da 7 fasi e la nazione che farà la prima mossa sarà
  quella che si troverà in vantaggio sul tracciato media, ovvero quella scala
  che rappresenta il favore del proprio governo e l'appoggio dell'opinione
  pubblica.
  <br />
  Farete avanzare le vostre missioni programmate verso la fase di lancio,
  rifornirete le vostre risorse permanenti, svelerete nuove carte evento,
  programmerete il lavoro dei vostri due ingegneri e dei due controllori in modo
  da recuperare le risorse temporanee necessarie o da bloccare i programmi
  avversari, pescherete e giocherete nuove carte missione e personali, infine
  lancerete le missioni pronte sulla rampa - ovviamente se non capiterà qualche
  intoppo o qualche problema dell'ultimo minuto.
</p></Rules>

![One small step](./_game2.jpg)

<Feedback><p>
  Ad una prima occhiata, One Small Step potrebbe sembrare complicato e suscitare
  un certo timore. Tutte quelle icone e quei segnalini, le carte piene di
  simboli con molteplici spazi, le missioni satellite ed equipaggio, la
  terminologia tecnica, metterebbero sull'attenti anche alcuni giocatori di
  vecchia data.
  <br />
  Nella realtà ogni simbolo è spiegato con precisione, ha un suo senso logico e,
  appena svelato, vi sembrerà di averlo sempre conosciuto. I fogli di aiuto vi
  serviranno solamente per la prima partita, poi ve li dimenticherete. La
  sequenza di gioco rimane sempre la stessa, dopo i primi turni la imparerete
  senza alcuna difficoltà, grazie anche alla chiara iconografia sulle plance.
  <br />
  Lo trovo più un gioco da 2 giocatori, anche se in fondo ha un suo senso nella
  versione a 4, in cui ognuno è al comando di un dipartimento e i giocatori sono
  divisi in due squadre. In quest'ultimo caso, vi ritroverete a compiere scelte
  che potranno interferire non solamente con l'avversario ma anche con il lavoro
  del compagno della stessa nazione.
  <br />
  Il titolo necessita sicuramente almeno un paio di partite per permettervi di
  entrare con dimestichezza nei suoi meccanismi e per incominciare a programmare
  con qualche turno di anticipo le mosse successive. Ma già durante la prima
  partita, ve ne renderete conto, la necessità di guardare avanti sarà davvero
  naturale.
  <br />
  Estremamente gradita la variante noobs. Per le prime partite, infatti, il
  gioco è dotato di una plancia principiante che semplifica alcune meccaniche e
  ne elimina altre, come il miglioramento delle azioni terra e i potenziamenti.
  Una volta che avrete preso la mano con la versione per principianti sarete
  pronti per giocare con le grandi menti delle agenzie spaziali. Passo e chiudo.
</p></Feedback>

