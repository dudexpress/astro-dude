---
layout: /src/layouts/SinglePost.astro
type: "review"
date: "2022-08-16"
writer: Sasha
title: "Genesia"
description: "Guarda la tua civiltà che evolve mentre conquisti territori (con le buone o con le cattive)."
designer:
  - Eric Labouze
publisher:
  - Super Meeple
  - GateOnGames
mechanisms:
  - Movimento ad area
  - Drafting aperto
  - Contratti

score: 7
weight: 2
player_count: 3
player_count_official: "1-5"
playing_time: 70min
playing_time_official: 40-100min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 1
  - title: Longevità
    value: 4
  - title: Componenti
    value: 3
  - title: Portabilità
    value: 3

dungeondice_url: https://www.dungeondice.it/25218-genesia.html
getyourfun_url: https://www.getyourfun.it/03850-genesia-giochi-da-tavolo-di-guerra.html
blasone_url: https://www.blasoneshop.it/catalogo-gog/genesia-94-1590
magicmerchant_url: https://magicmerchant.it/catalogue/genesia-55624/
lsgiochi_url: https://www.lsgiochi.it/product/9921111/genesia
---

<Setting><p>
  In <em>Genesia</em> vedrete la civiltà evolversi nel corso di 3 <em>Epoche</em>, mentre conducete il vostro popolo
  alla conquista di terre lontane, con un approccio pacifico e volto allo sviluppo grazie alle grandi invenzioni della
  storia oppure con un approccio più bellicoso.
  <br />
  &nbsp;
  <br />
</p></Setting>

![Genesia](./_game1.jpg)

<Rules><p>
  Innanzitutto si sceglie la configurazione del tabellone centrale (raffigurante le <em>Regioni di Genesia</em>) e la
  quantità dei <strong>mazzi di carte</strong> in base al numero di giocatori; i set di carte da utilizzare, inoltre,
  sono a libera scelta, rendendo ogni partita diversa dall'altra. Si posizionano poi i <em>Continenti</em> dei giocatori
  intorno all'area centrale di Genesia e ciascun giocatore sceglie un <strong>obiettivo segreto</strong> tra due che gli
  vengono forniti.
  <br />
  Una partita a <em>Genesia</em> si compone di 3 round (<em>Epoche</em>), all’inizio dei quali avviene una fase di{" "}
  <strong>card drafting</strong> tra i giocatori: vengono consegnate 6 carte ciascuno e si procede con il draft finché
  ognuno avrà 5 carte in mano. Ciascuna carta presenta in alto a sinistra il simbolo che indica al giocatore in quale
  fase di gioco la potrà utilizzare ed ottenere le azioni ad essa associate, che possono essere, tra le altre,{" "}
  <em>acquisire nuovi Clan, posizionare Città, muoversi tra le Regioni</em>.
  <br />
  Ogni <em>Epoca</em> si divide poi in <strong>4 fasi</strong> da eseguire a turno in ordine:
  <br />
  <ol>
    <li>      <strong>        <em>Crescita</em></strong>: oltre a giocare tutte le carte con il simbolo corrispondente, durante la prima fase è possibile <em>        reclutare nuovi Clan</em> da posizionare o nella propria <em>Patria</em> (area di partenza) o in Città già costruite;</li>
    <li>      <strong>        <em>Espansione</em></strong>: come per la fase 1, ma con la possibilità ulteriore di poter <em>        muovere i propri Clan da una Regione all'altra</em> per cercare di occupare aree dal punteggio più alto;</li>
    <li>      <strong>        <em>Attacco</em></strong>: tutti i giocatori rivelano le loro intenzioni attraverso il gettone Guerra/Pace; se tutti dichiarano Pace si passa alla fase successiva, se invece qualcuno dichiara Guerra si procede alla fase di attacco, purché siano rispettate le particolari condizioni di ingaggio; a supporto di Attacco e Difesa si possono giocare le carte corrispondenti;</li>
      <li>      <strong>        <em>Fine Epoca</em></strong>: alla fine del round si <em>costruiscono Città nelle Regioni</em> in cui sono stati collocati almeno 2 Clan e si giocano le carte di questa fase che danno punti netti parziali.</li>
  </ol>
    Alla fine della terza Epoca si passa al conteggio finale dei punti, sommando i punti parziali raccolti durante la
    partita, i punti per Regioni occupate avversarie, del proprio Continente e di Genesia, ed infine i punti per
    l'obiettivo segreto. Chi ha più punti è il vincitore.
</p></Rules>

![Genesia](./_game2.jpg)

<Feedback><p>
  Immaginando di rivolgersi a dei neofiti dei giochi da tavolo moderni, si potrà consigliare <em>Genesia</em> a tutti
  coloro che conoscono <em>Risiko</em>, dato che l'idea di dover conquistare territori attraverso l'uso di carte e
  quella di dover conseguire un obiettivo segreto lo ricorda molto.
  <br />
  Il gioco in sé non è particolarmente articolato e si intavola bene con qualunque grado di esperienza si possieda nei
  giochi in scatola; è presente inoltre una <strong>scheda riassuntiva</strong> delle regole per ciascun giocatore che
  può essere un ottimo strumento di supporto nelle prime partite.
  <br />
  Un <strong>punto a favore</strong> di Genesia è la <strong>variabilità</strong>, che consente di mixare a piacere i
  diversi mazzetti di carte disponibili, così da lasciar spazio a strategie e combo sempre differenti.
  <br />
  Un <strong>punto a sfavore</strong> è l'assenza della sensazione di civilizzazione con la quale il gioco si presenta:
  la grafica e la didascalia delle carte seguono uno sviluppo storico, ma ai fini del gioco sono del tutto irrilevanti;
  di conseguenza, dopo qualche partita ignorerete totalmente questo aspetto, osservando solamente l'azione che ogni
  carta offre.
  <br />
  In conclusione, non un must-have ma un titolo che val la pena provare se vi piace l'aspetto{" "}
  <strong>strategico</strong> della conquista dei territori e la presenza dominante delle carte.
</p></Feedback>

