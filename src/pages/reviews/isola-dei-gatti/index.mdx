---
layout: /src/layouts/SinglePost.astro
type: "review"
date: "2023-03-22"
writer: LoveIsOnTheBoard
title: "L'Isola dei Gatti"
description: "I gatti sanno come ottenere cibo senza lavoro, riparo senza reclusione e amore senza fatica."
designer:
  - Frank West
publisher:
  - The City of Games
  - Lucky Duck Games Italia

mechanisms:
  - Drafting
  - Piazzamento tessere
  - Punti vittoria nascosti
  - Solitario
  - Puzzle

score: 8
weight: 2
player_count: 3
player_count_official: "1-4"
playing_time: 75min
playing_time_official: 60-90min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 3
  - title: Longevità
    value: 3
  - title: Componenti
    value: 4
  - title: Portabilità
    value: 3

# seelves
dungeondice_url: https://www.dungeondice.it/30137-l-isola-dei-gatti.html
magicmerchant_url: https://magicmerchant.it/catalogue/lisola-dei-gatti-65388/
getyourfun_url: https://www.getyourfun.it/04939-the-isle-of-cats-giochi-gestionali.html
fantasia_url: https://fantasiastore.it/it/giochi-per-esperti/20462-lisola-dei-gatti.html
blasone_url: https://www.blasoneshop.it/catalogo/giochi-da-tavolo/l-isola-dei-gatti-42-3265
lsgiochi_url: https://www.lsgiochi.it/product/10174621/l-isola-dei-gatti
---

<Setting><p>
  La leggenda narra di una favolosa isola nascosta in mezzo all’oceano, dove
  prospera un’antica razza di gatti fieri, saggi ma anche giocherelloni. E
  proprio quest’isola è stata recentemente scoperta da alcuni esploratori di
  Squall’s End! Ma purtroppo una minaccia incombe all’orizzonte, e viaggia
  veloce verso l’isola trainata dalle vele della flotta del terribile Vesh
  Darkhand, che vuole distruggere l’isola e tutti i suoi abitanti. Mancano solo
  5 giorni prima che i devastatori arrivino: c’è ancora una speranza di salvare
  questi leggendari gatti, ed è tutto affidato a voi. Cercate di portarne in
  salvo più che potete sulle vostre navi e scappate prima che sia troppo tardi!
  <br />
</p></Setting>

![L'Isola dei Gatti](./_game1.jpg)

<Rules><p>
L’Isola dei Gatti è un gioco family competitivo da 1 a 4 giocatori.<br/>
Lo scopo del gioco è imbarcare quanti più gatti possibili: questi non sono altro che tessere di varie forme (in stile tetris) che dovranno essere disposte nel modo più ottimale sulla griglia di quadrati che rappresenta la stiva della nave.<br/>
La partita si sviluppa attraverso 5 giorni (turni), a loro volta divisi in 5 fasi, nelle quali tutti i giocatori svolgono alcune azioni specifiche.<br/>
Nella prima fase, ovvero la Pesca, si aggiungono alla riserva di ciascun giocatore 20 nuovi pesci, i quali costituiscono la risorsa primaria, da usare durante tutto il gioco. <br/>
Nella seconda fase ogni giocatore costruisce invece la propria mano di carte, con un sistema di draft. Ciascuno pesca 7 carte, ne sceglie due carte da tenere, e passa le restanti al giocatore successivo. A propria volta riceve quindi le carte non selezionate dal giocatore precedente, ne seleziona altre 2, e passa nuovamente le restanti al successivo, e via così fino a quando ogni giocatore non ha aggiunto alla mano 7 nuove carte. Si sceglierà infine quali di queste mantenere in mano (pagando il costo richiesto in pesci) e quali scartare. Le carte sono di quattro tipologie/colori: obiettivi (blu), salvataggio gatti (verdi) o ritrovamenti rari (marroni o gialle). Le carte guadagnate potranno quindi essere giocate nelle tre fasi seguenti: una per gli obiettivi, una per il salvataggio dei gatti e una per i ritrovamenti rari. <br/>
Le carte obiettivo si distinguono in pubbliche, e quindi valide per tutti i giocatori, oppure in segrete (fino alla fine della partita) e valide solo per chi le ha guadagnate. Queste definiscono come vengono assegnati gran parte dei punti e influenzano molto le strategie dei giocatori. <br/>
Le carte salvataggio permettono invece di guadagnare cestini che, insieme ai pesci ancora disponibili nella riserva, devono essere usati per scegliere un gatto tra quelli presenti sul tavolo e imbarcarlo sulla propria nave, ovvero sulla propria plancia.<br/>
I ritrovamenti rari possono essere dei tesori o dei gatti oshax, cioè dei gatti jolly. Sia i tesori che i gatti oshax sono delle tessere molto utili per riuscire a riempire al meglio la stiva.  <br/>
Una volta finito il quinto giorno/turno, la partita termina e si determina il vincitore in base al punteggio ottenuto, assegnato secondo un criterio che tiene conto di come è stata riempita le navi, delle “famiglie” (gruppi di gatti adiacenti dello stesso colore) formate e degli obiettivi (privati e pubblici) perseguiti.

</p></Rules>

![L'Isola dei Gatti](./_game2.jpg)

<Feedback><p>
  A chi non piacciono i gatti? A chi? <br/>
Ok, avete ragione, in realtà qualcuno li detesta, altri sono allergici al suo pelo e per altri ancora è un piatto della tradizione popolare (Vicentini, sto parlando a voi), ma è indiscutibile il fascino che questo piccolo felino ha esercitato su di noi esseri umani, partendo dagli antichi Egizi, che lo avevano addirittura divinizzato, fino ai video/meme di gatti che colonizzano i nostri social.    <br/>
L’ambientazione dell’Isola di Gatti è perfetta quindi per catturare e suscitare la simpatia di chi si siede al tavolo, e anche il vostro gatto non potrà non apprezzare il coperchio che verrà lasciato incustodito da una parte una volta aperta la scatola.<br/>
I componenti sono ben realizzati e di qualità, con delle tessere e delle plance di cartone solido, una grafica colorata e una simbologia facilmente comprensibile. I gatti, illustrati nelle pose e negli atteggiamenti più disparati, sono fantastici! Anche il regolamento è chiaro, con diversi esempi che permettono l’immediata assimilazione delle regole.<br/>
Il gioco è semplice: la sfida è tutta nel cercare di comporre un puzzle di gatti ottimale, andando a selezionare le tessere giuste per riuscire a riempire la nave e non lasciare spazi vuoti. Le meccaniche in realtà non presentano nulla di rivoluzionario, l’interazione è bassa e comunque mai aggressiva, e le partite si svolgono in maniera molto lineare, con pochi sussulti o sorprese. Tutto questo rende l’Isola dei Gatti un gioco ideale per passare un’ora di compagnia anche con giocatori occasionali e neofiti, oppure con i più piccoli, andando a premiare alla fine della partita il miglior giocatore ma lasciando tutti abbastanza soddisfatti, con una nave piena di gatti sornioni e con punteggi piuttosto equilibrati. <br/>
Nel gioco è prevista inoltre una modalità in solitario progettata abbastanza bene.<br/>
L’Isola dei Gatti è quindi l’esempio perfetto di quello che definiremmo un “comfort game”, ovvero un gioco leggero e rilassante, pensato e creato per piacere a quante più persone possibile.

</p></Feedback>

![L'Isola dei Gatti](./_game3.jpg)
