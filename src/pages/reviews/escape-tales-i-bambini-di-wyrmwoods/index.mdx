---
layout: /src/layouts/SinglePost.astro
type: "review"
redirect_from:
  - /escape-tales-i-bambini-di-wyrmwoods/
date: "2022-04-13"
writer: Tia
title: "Escape Tales: I Bambini di Wyrmwoods"
description: Un antico potere sta tramando nell'ombra per privarti anche dell'ultima scintilla di speranza
designer:
  - Jakub Caban
  - Bartosz Idzikowski
publisher:
  - Board&Dice
  - MS Edizioni
mechanisms:
  - Deduzione
  - Cooperativo

score: 8
weight: 2
player_count: 2
player_count_official: "1-4"
playing_time: 360min
playing_time_official: 450min

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 1
  - title: Longevità
    value: 1
  - title: Componenti
    value: 3
  - title: Portabilità
    value: 4

dungeondice_url: https://www.dungeondice.it/24837-escape-tales-i-bambini-di-wyrmwoods.html
getyourfun_url: https://www.getyourfun.it/03856-escape-tales-i-bambini-di-wyrmwoods-giochi-di-investigazione.html
fantasia_url: https://fantasiastore.it/it/investigativi-e-deduttivi/13299-escape-tales-i-bambini-di-wyrmwoods.html
mse_url: https://www.msedizioni.it/prodotto/escape-tales-i-bambini-di-wyrmwoods/
magicmerchant_url: https://magicmerchant.it/catalogue/escape-tales-i-bambini-di-wyrmwoods-54685/
---

<Setting><p>
  Il tuo nome è Gilbert. Vivi in un piccolo paese circondato da alte mura oltre
  le quali, nel fitto della foresta, abitano i Serpicanti: letali abomini creati
  da un'antica stregoneria, nati dalla fusione tra piante e animali. Il paese,
  per il momento, è sicuro. Tuttavia non sei felice, non hai né famiglia né
  casa, fatichi a trovare un senso alla tua vita e vivi come un vagabondo.
  L'unica fonte di gioia nella tua misera esistenza è Sibilla, con la quale
  condividi un amore segreto. Eppure, un antico potere sta tramando nell'ombra
  per privarti anche dell'ultima scintilla di speranza; ciò che vive al di là
  delle mura ha bisogno di te e farà tutto quello che è in suo potere per far
  incrociare i vostri destini. Il tempo è giunto, l'avventura sta per iniziare e
  tu… sei pronto?
</p></Setting>


![Escape Tales: I Bambini di Wyrmwoods](./_game1.jpg)

<Rules><p>
  I Bambini di Wyrmwoods è un'escape room da tavolo narrativa: una specie di
  libro game dove, per poter avanzare nella lettura, bisognerà prendere
  decisioni e risolvere degli enigmi.
  <br />
  Dopo aver letto il paragrafo iniziale, l'incipit della storia, si verrà
  catapultati a Wyrmwoods e bisognerà affinare occhi e cervello per capire il
  marcio che circonda quel luogo, quelle credenze e quelle dicerie.
  <br />
  Sarete voi a dover interpretare Gilbert e ad aiutarlo nella sua missione,
  abbinando oggetti e risolvendo enigmi. Una pratica applicazione web vi guiderà
  in questi compiti e vi aiuterà nel caso in cui vi foste bloccati.
  <br />
  L'avventura si svolge in molteplici luoghi, ognuno dei quali è composto da una
  o più "carte formato dixit". Queste carte sono suddivise da una griglia e ogni
  sezione è esplorabile. Si posizionerà un token su quella parte che si intende
  esplorare, si leggerà il codice e si darà lettura del relativo paragrafo sul
  libro dell'avventura, addentrandosi così nella storia, ottenendo ulteriori
  oggetti ed affrontando nuovi enigmi.
  <br />
  Una volta trovata la soluzione all'enigma, si inserirà il relativo codice
  nell'applicazione e si proseguirà con la lettura del paragrafo indicato.
  <br />
  Tenete a mente che il numero di azioni che Gilbert ha a disposizione è
  limitato dai token azione. E quando questi finiscono? Gilbert avrà necessità
  di riposare o di concentrarsi ulteriormente. Questa azione vi darà ulteriori
  token a discapito di qualcosa, come scoprirete sulla vostra pelle.
</p></Rules>

![Escape Tales: I Bambini di Wyrmwoods](./_game2.jpg)

<Feedback><p>
  I Bambini di Wyrmwoods è un'esperienza lunga e coinvolgente che offre molti
  più temi rispetto a una tradizionale escape room da tavolo.
  <br />
  La qualità degli enigmi è variabile, per lo più buona, e la loro complessità
  copre l'intera gamma di difficoltà: alcuni sono abbastanza semplici e possono
  essere risolti senza troppa fatica, mentre altri richiedono un buon pensiero
  laterale (e forse un suggerimento o due).
  <br />
  Il gioco non è (fortunatamente) cortissimo ma prevede un modo per salvare la
  partita, riponendo il tutto nella scatola, per poterlo intavolare di nuovo in
  un secondo momento.
  <br />
  Nel corso della storia saranno presenti delle scelte "etiche" che vi
  porteranno a prendere una strada narrativa piuttosto che un'altra. Questo, nel
  susseguirsi della partita, scelta dopo scelta, vi porterà a oltre 60 finali
  diversi, alcuni davvero belli, altri... che male!
  <br />
  Se vogliamo trovarci il pelo nell'uovo, l'app è abbastanza convenzionale; non
  aspettatevi niente di simile agli unlock: niente realtà aumentata, niente
  easter eggs, solamente inserimenti di codici e ottenimento dei relativi
  risultati.
  <br />
  App a parte, era tanto tempo che non giocavo un'escape room che mi lasciasse
  così divertito e che mi spingesse a ordinare anche le altre due avventure
  della stessa collana.
  <br />
  Davvero consigliata.
</p></Feedback>

