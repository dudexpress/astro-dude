---
layout: /src/layouts/SinglePost.astro
type: "review"
redirect_from:
  - /little-town/
date: "2022-02-07"
writer: chimi772_boardgamer
title: Little Town
description: Un gioco di strategia ... per tutta la famiglia
designer:
  - Shun Taguchi
  - Aya Taguchi
publisher:
  - Iello
  - Mancalamaro
mechanisms:
  - Piazzamento tessere
  - Piazzamento lavoratori
  - Gestione risorse

score: 8
weight: 2
player_count: 3
player_count_official: "2-4"
playing_time: 45min
playing_time_official: 45min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 2
  - title: Longevità
    value: 4
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/21470-little-town.html
getyourfun_url: https://www.getyourfun.it/01105-little-town-giochi-per-famiglia.html
magicmerchant_url: https://magicmerchant.it/catalogue/little-town-46176/
lsgiochi_url: https://www.lsgiochi.it/product/10128237/little-town
---

<Setting><p>
  Molto molto lontano, oltre le montagne più sperdute, c'è una terra ancora da
  esplorare. Questa regione è il luogo ideale per iniziare a costruire una bella
  città. Per farlo durante ogni turno dovrete decidere dove piazzare il vostro
  lavoratore per raccogliere le risorse necessarie o per costruire nei posti
  migliori, cercando di anticipare le azioni degli avversari.
  <br />
  Non tragga in inganno il titolo di questo gioco: non si tratta infatti di un
  “altro” gioco di civilizzazione, né si tratta di un gioco di “solo”
  piazzamento lavoratori e gestione risorse.
  <br />
  In realtà Little Town è l'insieme di tutte queste cose, ma la cosa più
  incredibile è che lo fa con un regolamento facilmente assimilabile, in cui le
  poche azioni disponibili costituiscono la forza del gioco: infatti
  obbligheranno fin dall'inizio il giocatore a ponderare con attenzione ogni
  singola “mossa”.
</p></Setting>

![Little town](./_game1.jpg)

<Rules><p>
  Una partita a Little Town dura quattro round durante i quali ogni giocatore
  piazza i propri lavoratori per compiere un'azione. Alla fine round sarà
  necessario aver conservato delle risorse per poter sfamare i propri
  lavoratori: ogni lavoratore non sfamato, infatti, farà perdere preziosi punti
  vittoria.
  <br />
  Quando il round termina si raccolgono tutti i lavoratori piazzati e si passa
  al successivo.
  <br />
  Ma vediamo in dettaglio le azioni che si possono compiere:
  <br />
  <strong>Raccogliere risorse</strong>: si piazza un lavoratore su una casella
  vuota e si accumulano le risorse dalle otto caselle circostanti, tenendo conto
  che la foresta fornisce legno, le montagne forniscono pietra, il lago fornisce
  pesce e il campo di grano fornisce grano;
  <br />
  <strong>Utilizzare edifici</strong>: se sulle caselle intorno al lavoratore
  sono presenti edifici, questi possono essere utilizzati gratuitamente se
  propri o pagando una moneta se di proprietà di un avversario; essi forniscono
  risorse, monete, punti vittoria, oppure permettono di scambiare risorse.
  <br />
  <strong>Costruire edifici</strong>: si piazza un lavoratore sullo spazio in
  comune sotto il conta-turni, si preleva una delle tessere disponibili (ad
  inizio partita saranno 12, oltre ai campi di grano) pagando le risorse
  indicate sulla tessera stessa e la si posiziona in una casella vuota: quindi
  si ricevono immediatamente i punti vittoria. Sull'edificio costruito andrà
  piazzata una casetta del proprio colore per reclamarne la proprietà.
  <br />
  Esistono anche <strong>due azioni aggiuntive gratuite</strong> che si possono
  fare in qualunque momento del proprio turno: scambiare tre monete per avere
  una risorsa qualsiasi oppure risolvere degli obiettivi.
</p></Rules>

![Little town](./_game2.jpg)

<Feedback><p>
  Little Town è una piacevolissima scoperta, un gioco di piazzamento tessere e
  gestione risorse, dalle regole molto semplici e dalla durata contenuta. Un
  titolo perfetto per avvicinare “neofiti” a questa tipologia di gioco, ma allo
  stesso tempo molto piacevole per giocatori esperti.
  <br />
  Il gioco rende bene con qualsiasi numero di giocatori al tavolo. Saranno
  necessarie una buona dose di strategia nello scegliere gli edifici giusti e
  dove piazzarli, e una buona dose di tattica perché si dovrà cercare di
  ottimizzare il piazzamento dei propri lavoratori sulla mappa, magari
  anticipando le possibili azioni degli avversari.
  <br />
  La rigiocabilità è praticamente infinita, tenuto conto che in ogni partita
  saranno utilizzate solo 12 delle 24 tessere disponibili e che il tabellone può
  essere utilizzato da entrambi i lati.
  <br />
  I materiali sono ottimi, la grafica è davvero molto curata ed accattivante e i
  segnalini in legno sono una vera chicca.
  <br />
  Insomma, un gioco che non può davvero mancare nella vostra collezione e dal
  divertimento assicurato!
</p></Feedback>

