---
layout: /src/layouts/SinglePost.astro
type: "review"
date: "2023-05-01"
writer: Eris.in.Boardgameland
title: "Pocket Detective - Omicidio all'Università"
description: "Un caso non deve mai restare irrisolto!"
designer:
  - Yuri Yamshchikov
publisher:
  - Cranio Creations
mechanisms:
  - Carte
  - Deduzione
  - Investigativo

score: 6
weight: 1
player_count: 4
player_count_official: "1-6"
playing_time: 45min
playing_time_official: 45-60min

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 2
  - title: Longevità
    value: 1
  - title: Componenti
    value: 3
  - title: Portabilità
    value: 5

dungeondice_url: https://www.dungeondice.it/20608-pocket-detective.html?dda=9A5FB278F
fantasia_url: https://fantasiastore.it/it/investigativi-e-deduttivi/10423-pocket-detective-omicidio-alluniversita.html?aff=47
blasone_url: https://www.blasoneshop.it/catalogo-cranio-creations/pocket-detective-omicidio-all-universita-99-2079
---

<Setting><p>
  La stanza è in penombra, nell’aria si respira unodore acre di fumo e una luce
  fioca illumina i dossier sparsi sulla scrivania.
  <br />
  La sigaretta che ti eri acceso ormai è solo un mozzicone nel posacenere e il
  tuo camminare impaziente rivela la verità: hai disperatamente bisogno di nuovo
  caso da risolvere.
  <br />
  D’un tratto lo scricchiolare della porta ti distoglie dai tuoi pensieri, il
  capo ti si para davanti e sembra proprio avere la soluzione ai tuoi problemi:
  un morto richiede tutta la tua attenzione.
</p></Setting>

![Pocket Detective - Omicidio all'Università](./_game1.jpg)

<Rules><p>
  Incredibile ma vero: tutto quello che servirà per risolvere il caso si trova
  in sole 70 carte e… nella vostra mente!
  <br />
  <br />
  Il gioco è impostato in questo modo: le carte sono divise in 7 gruppi identificati
  ognuno da una lettera dalla A alla G; questi rappresentano le diverse tipologie
  di piste che potrai seguire durante l’indagine e che non dovrai assolutamente svelare
  finché non verrà indicato!
  <br />
  <br />
  È un cooperativo a turni, quindi anche se tutti i partecipanti possono
  osservare ed analizzare le carte svelate e confrontarsi sui passi da fare,
  spetterà solamente al giocatore attivo decidere quale pista seguire!
  <br />
  <br />
  Infine, essendo un deduttivo puro, non sarà necessario indagare a fondo ogni singola
  pista per giungere alla soluzione, soprattutto perché ognuna di esse vi costerà
  del tempo indicato sulle carte con il simbolo di un orologio; più orologi verranno
  raccolti durante l’indagine, più punti verranno tolti a fine partita. In egual
  modo funziona la tensione, indicata sulle carte con la faccina triste, dovuta alle
  piste sbagliate!
</p></Rules>

![Pocket Detective - Omicidio all'Università](./_game2.jpg)

<Feedback><p>
  Per quanto 70 carte possano sembrare poche per creare un gioco intrigante, in
  Pocket Detective tutto funziona alla perfezione: la suddivisione in mazzetti
  permette una disposizione delle piste chiara e facilmente raggiungibile per
  tutti i giocatori, e la meccanica semplice ma efficace del trascorrere del
  tempo e dell’aumentare dell’ansia creano quel tanto di suspance che basta per
  catturare tutta la vostra attenzione.
  <br />
  E’ sicuramente un gioco assai portatile, pronto da giocare in qualsiasi
  momento ed in qualsiasi luogo; perfetto sulla spiaggia così come durante un
  pic nic in montagna o come riscaldamento per il cinghialone della serata.
  Inoltre, è l’ideale come pensiero per un secret santa ludico dove il budget è
  limitato, ma si cercano sempre opzioni d’impatto!
  <br />
  Non è un gioco indispensabile in collezione, ed essendo one shot un’ottima
  soluzione potrebbe anche essere quella di reperirlo in qualche mercatino così
  da ridargli vita sul vostro tavolo per poi regalarlo a qualche amico!
  <br />
  <br />
  Resta comunque indiscusso che per gli amanti dei giochi investigativi è sicuramente
  da provare.
</p></Feedback>

![Pocket Detective - Omicidio all'Università](./_game3.jpg)
