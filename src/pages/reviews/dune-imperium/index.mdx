---
layout: /src/layouts/SinglePost.astro
type: "review"
redirect_from:
  - /dune-imperium/
date: "2022-01-21"
writer: Bruno
title: "Dune: Imperium"
description: Chiunque controlli la spezia controlla l'universo...
designer:
  - Paul Dennen
publisher:
  - Dire Wold
  - Asmodee Italia
mechanisms:
  - Piazzamento lavoratori
  - Deck building
  - Maggioranze

score: 8
weight: 3
player_count: 4
player_count_official: "1-4"
playing_time: 120min
playing_time_official: 60-120min

sidebar_votes:
  - title: Complessità
    value: 3
  - title: Preparazione
    value: 2
  - title: Fortuna
    value: 3
  - title: Longevità
    value: 3
  - title: Componenti
    value: 5
  - title: Portabilità
    value: 3

sleeves:
  - amount: 58
    size: 45x68
  - amount: 162
    size: 63.5x88

dungeondice_url: https://www.dungeondice.it/23931-dune-imperium.html
getyourfun_url: https://www.getyourfun.it/03365-dune-imperium-giochi-da-tavolo-di-guerra.html
fantasia_url: https://fantasiastore.it/it/giochi-per-esperti/10327-dune-imperium.html
blasone_url: https://www.blasoneshop.it/catalogo-asmodee/dune-imperium-72-1043
magicmerchant_url: https://magicmerchant.it/catalogue/dune-imperium-52212/
lsgiochi_url: https://www.lsgiochi.it/product/10140576/dune-imperium
---

<Setting><p>
  Solo su Arrakis è presente “la spezia”, quella sostanza unica che permette il
  viaggio interstellare e mistiche visioni del futuro. La sua raccolta non è
  semplice, non solo a causa delle temperature estreme e della quasi totale
  assenza d'acqua, vegetazione e di zone urbanizzate, ma anche per la presenza
  di enormi vermi delle sabbie, pronti a far piazza pulita di uomini e
  attrezzature, e dei Fremen, abitanti indigeni del pianeta, in perenne lotta
  per la libertà di Arrakis.
  <br />
  La risorsa è però talmente importante che tutte le grandi potenze dell'impero
  se la contendono: le nobili casate del Landsraad, l'imperatore stesso, la
  Gilda Spaziale e quella dei mercanti, fino all'oscura e temuta setta delle
  Bene Gesserit.
  <br />
  La spezia, tuttavia, non è che un mero strumento verso qualcosa di assai più
  interessante: il potere, il predominio sulle altre casate e infine il
  controllo della galassia!
</p></Setting>

![Dune Imperium](./_game1.jpg)

<Rules><p>
  Ogni giocatore controlla uno dei leader delle quattro principali casate
  nobiliari del mondo di Dune, 2 agenti iniziali e un mazzo di 10 carte identico
  tra tutti i giocatori. L'obiettivo? Avere il maggior numero di punti vittoria
  alla fine della partita.
  <br />
  Il gioco si sviluppa in turni di 2 tipi: dell'agente o di rivelazione. Nel
  primo, i giocatori, uno alla volta, inviano i propri agenti nei luoghi della
  plancia di gioco, alcuni dei quali possono garantire loro influenza presso le
  4 grandi fazioni: Fremen, Bene Gesserit, Gilda Spaziale e l'imperatore Shaddam
  IV, facendo ottenere bonus e punti vittoria. Sono le carte della nostra mano a
  dirci dove poter inviare gli agenti, tramite una chiara simbologia.
  <br />
  Esauriti i meeple si rivelano le carte avanzate (la mano è di 5) e con i punti
  influenza mostrati in basso se ne acquistano altre, potenziando così il
  proprio mazzo. Conclusi i turni di rivelazione, i guerrieri fuori dalle
  guarnigioni inizieranno a darsele di santa ragione. Il giocatore con più forza
  vince la battaglia e ottiene la prima ricompensa della carta conflitto, il
  secondo la seconda e così via. Durante il proprio turno o durante il conflitto
  i giocatori possono inoltre giocare carte intrigo con effetti variabili che
  potrebbero, in certi casi, capovolgere una situazione in favore di un
  giocatore inizialmente in svantaggio.
  <br />
  Il gioco prosegue così fino a che qualcuno non raggiunge 10 punti vittoria:
  alla fine di quel round la partita si conclude e il giocatore con più punti
  sarà dichiarato il vincitore.
</p></Rules>

![Dune Imperium](./_game2.jpg)

<Feedback><p>
  Diciamolo subito, il gioco è un piazzamento lavoratori/deck building: carte,
  qualche pupetto in legno e qualche segnalino in cartone. Superato il primo
  approccio al gioco quindi, l'ambientazione passerà rapidamente in secondo
  piano rispetto alla ricerca dell'ottimizzazione delle mosse. D'altra parte, il
  connubio delle meccaniche è sicuramente vincente: da un lato la scelta
  accurata di quali caselle occupare in base alle nostre possibilità ed
  esigenze, dall'altro la gestione di un mazzo che sarà il nostro motore di
  gioco, sia con i bonus delle carte che per il semplice fatto che sono le carte
  a permetterci di accedere a questo o quello spazio.
  <br />
  Il conflitto è la ciliegina sulla torta: sebbene, di fatto, sia una semplice
  maggioranza, la tensione che si crea ogni turno per capire quanto investire
  nel conflitto attuale o se aspettare e conservare le truppe per quello
  successivo, è impagabile e si amalgama alla perfezione al resto
  dell'esperienza di gioco.
  <br />
  Le regole, poche e semplici, permettono anche ai non esperti di godersi il
  gioco fin dalla prima partita. I materiali sono curati ed ergonomici: non
  dettagliate miniature, ma solidi e funzionali cubetti e meeple in legno. Le
  carte poi sono molto chiare nella simbologia e presentano un'estetica che
  richiama il recente film, con l'apprezzatissima scelta, però, di disegnare
  ogni personaggio, luogo o oggetto, e non limitarsi a fare un copia e incolla
  da scene del lungometraggio.
  <br />
  In conclusione, un gioco che potrebbe soddisfare gli appassionati del tema,
  delle meccaniche, e di un bel gioco teso, di media durata e dove le scelte
  fatte pesano.
</p></Feedback>

