---
layout: /src/layouts/SinglePost.astro
type: "review"
date: "2022-09-27"
writer: Ferra
title: "Zombicide 2 edizione"
description: Questo non diventerà un mondo zombie! È l'ora di Zombicide!
designer:
  - Raphaël Guiton
publisher:
  - CMON
  - Asmodee Italia
mechanisms:
  - Cooperativo
  - Dadi
  - Campagna
  - Punti azione
  - Poteri variabili

score: 8
weight: 3
player_count: 3
player_count_official: "1-6"
playing_time: 90min
playing_time_official: 60min

sidebar_votes:
  - title: Complessità
    value: 3
  - title: Preparazione
    value: 2
  - title: Fortuna
    value: 2
  - title: Longevità
    value: 4
  - title: Componenti
    value: 4
  - title: Portabilità
    value: 2

dungeondice_url: https://www.dungeondice.it/22816-zombicide-seconda-edizione.html
getyourfun_url: https://www.getyourfun.it/03059-zombicide-seconda-edizione-giochi-avventura.html
fantasia_url: https://fantasiastore.it/it/giochi-per-esperti/10049-zombicide-seconda-edizione.html
blasone_url: https://www.blasoneshop.it/catalogo-asmodee/zombicide-seconda-edizione-72-2594
magicmerchant_url: https://magicmerchant.it/catalogue/zombicide-seconda-edizione-52254/
---

<Setting><p>
  Eravamo persone normali, rispettose della legge, ognuna con i propri sogni e
  la propria vita.
  <br />
  Poi tutto è cambiato in pochi, drammatici momenti. L'apocalisse ha segnato la
  fine del mondo per come lo conoscevamo e lo amavamo. Tutto questo ha svelato
  il nostro lato più nascosto e selvaggio, il nostro desiderio di lottare, di
  non soccombere alle orde di zombie, che oramai imperversano in ogni città.
  <br />
  Ci armeremo di qualsiasi cosa possa permetterci di difendere le nostre vite,
  fucili, mazze chiodate, molotov, motoseghe, e venderemo cara la pelle.
  <br />
  Questo non diventerà un mondo zombie! È l'ora di Zombicide!
</p></Setting>

![Zombicide 2 edizione](./_game1.jpg)

<Rules><p>
  Zombicide è un gioco collaborativo, in cui sei sopravvissuti,
  indipendentemente dal numero di giocatori, prendono parte ad una delle 25
  missioni presentate dal manuale, cercando di raggiungere tutti gli obiettivi.
  <br />
  Ci si muove su una mappa differente in ogni missione, composta da tessere,
  all'interno della quale sarà possibile trovare nuove armi e modificare il
  proprio equipaggiamento. Ogni arma riporta le indicazioni per il suo uso, se è
  da mischia o a distanza, quanti dadi tirare, che risultato minimo fare per
  colpire e quanti danni fa ogni colpo.
  <br />
  Ogni round si compone di due fasi, prima quella dei{" "}
  <strong>Giocatori </strong>e poi quella degli <strong>Zombie</strong>.<br />
  Durante la <strong>fase dei giocatori</strong>, ogni sopravvissuto ha <strong>    3 azioni</strong> e dovrà scegliere tra
  <br />
  <ul>
    <li>      <strong>Moversi</strong></li>
    <li>      <strong>Cercare</strong></li>
    <li>      <strong>Aprire una porta</strong></li>
    <li>      <strong>Scambiare oggetti</strong></li>
    <li>      <strong>        Attaccare (in mischia <em>o</em> a distanza)</strong></li>
    <li>      <strong>Prendere un obiettivo</strong></li>
    <li>      <strong>Fare rumore</strong></li>
    <li>      <strong>Non fare nulla</strong>{" "}</li>
  </ul>
  Durante la <strong>fase Zombie</strong> prima di tutto ogni cattivone spende
  un'azione per <strong>attaccare</strong> un sopravvissuto, se possibile, o{" "}
  <strong>muoversi</strong> verso un sopravvissuto o una zona di rumore. Poi,
  dalle zone di generazione compaiono nuovi Zombie.
  <br />
  Più Zombie ucciderete, più il vostro sopravvissuto aumenterà il suo livello di
  adrenalina. Questo vi permetterà di acquisire nuove abilità, ma gli zombie
  generati saranno maggiori per numero.
  <br />
  Sul vostro cammino troverete 4 tipi di Zombie:
  <ul>
    <li>      <strong>Deambulante</strong> 1 punto vita</li>
    <li>      <strong>Bruto </strong>2 punti vita</li>
    <li>      <strong>Corridore </strong>1 punto vita</li>
    <li>      <strong>Abominio </strong>3 punti vita</li>
  </ul>
  Ognuno di loro ha differenti caratteristiche e per ucciderli dovrete causare
  loro i danni necessari con una singola azione di attacco.
</p></Rules>

![Zombicide 2 edizione](./_game2.jpg)

<Feedback><p>
  Zombicide 2 ed. è un gioco molto divertente. Il primo impatto con le orde di
  Zombie potrebbe mettervi in soggezione, ma capirete presto che lo scopo del
  gioco è proprio quello di fare del grande sterminio di cattivi la base del
  gioco!
  <br />
  Le illustrazioni sono semplicemente fantastiche, i colori invitanti e allegri:
  se ne apprezza il netto contrasto con il tema del gioco.
  <br />
  Ogni partita sarà differente: le 25 missioni incluse nel manuale sono una
  buona base, ma nella scatola si trovano anche 12 personaggi, ognuno con la
  propria miniatura e le proprie caratteristiche, e tante armi differenti che
  potranno essere usate ogni volta per diverse strategie di attacco.
  <br />
  Se amate le miniature, questo gioco fa per voi. Sono ben <strong>    88</strong>{" "}
  quelle che troverete qui, continueranno a fare avanti e indietro dal tavolo al
  tabellone di gioco, perchè tanto in fretta verranno generati gli Zombie e
  tanto in fretta andranno uccisi. E più ne ucciderete, più ne arriveranno.
  Micidiale!
  <br />
  Le regole sono state riviste e semplificate rispetto alla prima edizione, ma
  il gioco rimane comunque completo. Tra i cambiamenti più significativi si
  segnalano i seguenti:
  <br />
  <ul>
    <li>      <strong>Movimento degli zombie</strong>: Ora si spostano dividendosi in
      più zone.</li>
    <li>      <strong>Ordine di priorità degli Zombie</strong>: L'Ordine di bersaglio
      dei cattivi rispetta ora questo ordine:{" "}
      <strong>Bruto/Abominio, Deambulante, Corridore</strong></li>
    <li>      <strong>Morte di un Sopravvissuto</strong>: La partita è persa
      immediatamente alla morte di un sopravvissuto.</li>
    <li>      <strong>Armi e Abilità più forti</strong>: i sopravvissuti ora sono più
      forti e letali, e le armi sono già pronte all'uso.</li>
    <li>      <strong>Fuoco amico</strong>: Ora colpiamo i compagni solo se falliamo il
      tiro per colpire.</li>
  </ul>
  L'unica pecca resta quella di dover giocare sempre con 6 sopravvissuti, non importa
  che al tavolo si sia in 6 o in 1: occorrerà sempre dividersi i sei personaggi scelti
  per la missione.
  <br />
  In conclusione, Zombicide o lo amate o lo odiate, non ci sono vie di mezzo. Visto
  il successo della serie più facilmente sarete nel primo gruppo. Nel secondo caso,
  beh, allora siete già zombie...
</p></Feedback>

