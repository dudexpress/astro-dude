---
layout: /src/layouts/SinglePost.astro
type: "review"
date: "2022-09-23"
writer: Angelo M Pero
title: "Pagan: Fate of Roanoke"
description: "Un'oscura minaccia incombe su Roanoke!"
designer:
  - Kasper Kjær Christiansen
  - Kåre Storgaard
publisher:
  - Wyrmgold GmbH
mechanisms:
  - Carte
  - Piazzamento lavoratori
  - Deduzione
  - Bluff
  - Maggioranze

score: 6
weight: 3
player_count: 2
player_count_official: "2"
playing_time: 90min
playing_time_official: 30-60min

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 2
  - title: Longevità
    value: 4
  - title: Componenti
    value: 3
  - title: Portabilità
    value: 3

fantasia_url: https://fantasiastore.it/it/giochi-per-esperti/15273-pagan-fate-of-roanoke-eng.html
---

<Setting><p>
  La cittadina di Roanoke è una matassa di segreti e di pettegolezzi. Basta poco
  perché la voce della presenza di una Strega arrivi alle orecchie di un
  Cacciatore. L’una e l’altro dovranno guadagnarsi i favori dei cittadini o
  estorcere loro delle prove in una corsa contro il tempo per fermarsi a
  vicenda. <strong>Riuscirà il Cacciatore a stanare la Strega</strong>,
  rivelando la sua vera identità, prima che ella porti a termine il suo malefico
  rituale?
  <br />
</p></Setting>

![Pagan: Fate of Roanoke](./_game1.jpg)

<Rules><p>
  <strong>    <em>Pagan: Fate of Roanoke</em></strong>{" "}
  è un gioco di <strong>deduzione </strong>e di{" "}
  <strong>carte asimmetrico </strong>in cui due contendenti vestono i panni
  della Strega e del suo Cacciatore, ricevendo in dotazione un proprio mazzo di
  carte precostituito e dei segnalini azione. Questi ultimi saranno utilizzati
  per <strong>“visitare” i cittadini</strong> non ancora occupati e svolgere le
  azioni riportate sulle loro carte; sia la Strega che il Cacciatore, inoltre,
  hanno a disposizione un diverso set di azioni base sempre attive.
  <br />
  All’inizio della partita, la Strega pescherà una carta dal mazzo degli
  indiziati: quella rappresenterà la sua <strong>identità segreta</strong>, che
  sarà compito del Cacciatore rendere pubblica prima che la Strega svolga
  l’azione del rituale. Ogni cittadino, infatti, se visitato, permette di
  distribuire su altri cittadini dei segnalini detti <strong>segreti </strong>
  (per la Strega) o <strong>indizi </strong>(per il Cacciatore). Tre segreti possono
  diventare un <strong>favore</strong>, mentre tre indizi fanno guadagnare una <strong>    prova</strong>.<br />
  <strong>Il Cacciatore vince</strong> se riesce a <strong>giustiziare</strong>{" "}
  <strong>il cittadino alter-ego della Strega</strong> entro il suo terzo
  tentativo o se <strong>esaurisce il mazzo</strong> degli indiziati (da cui può
  pescare una carta per escludere un cittadino innocente spendendo tre prove).{" "}
  <strong>La Strega vince</strong> se il Cacciatore{" "}
  <strong>giustizia il terzo cittadino innocente</strong> o se riesce a{" "}
  <strong>portare a termine il suo rituale</strong>, avendo almeno tre favori
  sul cittadino che corrisponde alla sua reale identità.
  <br />
</p></Rules>

![Pagan: Fate of Roanoke](./_game2.jpg)

<Feedback><p>
A suo favore, <em>Pagan: Fate of Roanoke</em> ha <strong>un’ambientazione per nulla banale</strong>, che sfrutta a pieno costruendo <strong>meccaniche ben incastrate</strong> tra loro e confezionando due mazzi di carte dalle <strong>illustrazioni molto evocative</strong> e dagli effetti “azzeccati” (almeno tematicamente). In generale il team artistico ha fatto un ottimo lavoro con tutta la componentistica.<br />
Anche <strong>la qualità dei materiali è molto buona</strong>: le carte sono telate e i cartoni delle plance e dei segnalini belli robusti. 
Quanto a <strong>ergonomia</strong> è <strong>“rimandato a settembre”</strong>: l’organizer della scatola non riesce a contenere alcune delle plance di un paio di centimetri; il gioco occupa uno spazio stranamente lungo sul tavolo; talvolta si è costretti a tenere le plance in bilico sul bordo. Ad ogni modo, a niente di tutto questo è impossibile sopperire in qualche modo.<br />
Dal punto di vista del gameplay, sta <strong>perfettamente in bilico</strong> tra un gioco di <strong>deduzione</strong> card-driven e un gioco di <strong>carte</strong> con elementi di deduzione. Il perno di questo equilibrio è dato però dal <strong>piazzamento lavoratori</strong>, che contribuisce a dare al gioco un <strong>taglio tattico davvero intrigante</strong> (e molto calzante con il feeling stesso del gioco). Con l’aggiunta della varietà data dalle carte, addentrarsi in una partita di Pagan può essere un’esperienza coinvolgente e affascinante.<br />
Il <strong>difetto macroscopico</strong> che fa precipitare il gradimento è il <strong>crudele sbilanciamento del gioco</strong>.<br />
Crudele perché ogni asimmetria tra i due ruoli sembra essere stata architettata a danno della Strega. Il fatto che <strong>ogni tipo di carta di un ruolo ha un corrispettivo nell’altro</strong> non basta a superare lo sbilanciamento in favore del Cacciatore sotto innumerevoli punti di vista: persistenza delle inquisizioni, stabilità dei luoghi, affidabilità a lungo termine degli alleati, coerenza del mazzo con uno stile di gioco aggressivo (quasi in modalità “pilota automatico”) e abbondanza di risorse per il Cacciatore da un lato; dall’altro volatilità di incanti e pozioni, lentezza del supporto dei famigli, incoerenza del mazzo rispetto al playstyle basato sul bluff e penuria di risorse per la Strega. Come se non bastasse, le stesse condizioni di vittoria sono impari, dato che una delle due della Strega è solo una condizione di sconfitta del Cacciatore, il quale spesso non ha bisogno di rischiare perché ha un largo margine di tempo per eseguire una strategia più sicura. <br />
Giocare la Strega sarà raramente una sfida e più spesso <strong>un’esperienza frustrante</strong> (ma ci riserviamo di testare varianti fanmade più bilanciate). Sebbene sui forum di BoardGameGeek non manchi chi afferma che la Strega ha bisogno di diverse partite prima di riuscire a vincere, c’è da chiedersi se il gioco - pur con i suoi materiali promettenti e le sue meccaniche ben congegnate - sia stato playtestato a dovere (una guida ai ruoli non dispiacerebbe) e se in definitiva non sia più saggio spendere il proprio tempo in giochi che risultino più divertenti per tutte le persone sedute al tavolo.<br />

</p></Feedback>

